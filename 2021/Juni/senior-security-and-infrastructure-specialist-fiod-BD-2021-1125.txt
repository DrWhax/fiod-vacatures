Stand­plaats Den Haag
Contractduur -
Uren per week 32 - 36
Maand­salaris €3.279 - €5.039
Salaris­niveau schaal 11
Niveau Bachelor - HBO

Vakgebied ICT
Reageren voor 23 juni Nog 9 dagen
Vacaturenummer 1134126
Plaatsingsdatum 20 mei 2021
Dienst­verband Arbeidsovereenkomst voor bepaalde tijd met uitzicht op onbepaalde tijd

Functie­omschrijving

“Als senior security- en infrastructuurspecialist bij het FCInet Secretariat ben
je verantwoordelijk voor een veilig, adequaat, decentraal computernetwerk. En
ben je de sparringpartner voor collega’s wereldwijd bij integratie in lokale
infrastructuur en private cloudomgevingen.” Mike, senior security- en
infrastructuurspecialist.

FCInet is een uniek decentraal computersysteem tussen overheden wereldwijd voor
gedistribueerde data-analyse en joint innovation. Hierin kunnen complexe
technische en securityoplossingen worden ontworpen en geïmplementeerd, zonder
dat daarbij inbreuk wordt gemaakt op de privacy en autonomie van de deelnemende
landen. Een bijzonder en complex krachtenveld met vaak tegenstrijdige belangen,
waarin jij een cruciale rol speelt.

In jouw rol als senior security- en infrastructuurspecialist ben je
verantwoordelijk voor het operationele IT-proces van het FCInet. Je maakt
solutionarchitecturen die aansluiten op de strategische IT-doelen (zoals
decentrale autonomie, privacy by design, security by design) van de CIO en
implementeert deze. Daarnaast bewaak je het voortgangsproces van het network
operations center (NOC). Je ziet toe op de naleving van IT-securityprocedures en
identificeert securityrisico’s. Verder stel je architectuurontwerpen op voor de
relevante deelgebieden die voldoen aan alle eisen van de FCInet deelnemers
wereldwijd. Denk aan cloud-, netwerk-, beveiligings- en applicatiearchitectuur
en -infrastructuur. Ook ontwerp, beveilig en beheer je het centrale FCInet NOC
en ondersteun je de decentrale FCInet-infrastructuur in de deelnemende landen.

Als senior security- en infrastructuurspecialist bouw je het decentrale
FCInet-netwerk en de FCInet-knooppunten wereldwijd uit. Je richt de architectuur
en beveiliging van het FCInet in, en adviseert en ondersteunt deelnemende landen
op afstand of op locatie. En je neemt het NOC-veiligheidsbeheer en de decentrale
FCInet-infrastructuur voor je rekening, waarbij je zorg draagt voor beheersbare
netwerken en systemen. Het inrichten en onderhouden van geautomatiseerde
monitoring, analyse en deployment van de FCInet-infrastructuur behoort ook tot
jouw takenpakket. Evenals het vaststellen en ontwikkelen van een centrale
operationele IT-architectuur, -systemen en internationale
samenwerkingsomgevingen. Verder inventariseer je de functionele eisen. En tot
slot maak je investeringsvoorstellen voor de implementatie van strategische
IT-doelen, stel je requirements op en fungeer je als aanspreekpunt voor technici
van de deelnemende landen.

Zullen we zakendoen en word jij de nieuwe collega van Mike? Of wil je liever eerst eens praten over jouw misschien wel toekomstige werkzaamheden? Neem dan met ons op.
Functie-eisen

    Je hebt een bachelor op het gebied van informatica of informatiekunde.
    Je hebt minimaal vijf jaar aantoonbare werkervaring in het beheren en inrichten van netwerk- en beveiligingsinfrastructuren (design, build, operate, maintain, lifecycle) in ICT omgevingen met gerubriceerde gegevens.
    Je hebt diepgaande kennis van en ervaring met OSS-/FOSS-operatingsystemen, waaronder in elk geval Linux (Ubuntu is een pre), inclusief shell/bash/automation.
    Je hebt diepgaande kennis van en ervaring met communicatiebeveiligingsproducten en datacenterinfrastructuren, waaronder in elk geval FortiGate en Cisco (Open VPN NL, Secunet SINA crypto’s zijn een pre).
    Je hebt zeer brede kennis van en ervaring in IT-security, cloudtechnieken, DevOps-infrastructuren, netwerktooling, DevOps-tooling, orchestrationtooling (specifiek Ansible en Python) en GNU/Linux-operatingsystemen.
    Je hebt toonaangevende expertise en ervaring op bovenstaande gebieden als internationale gesprekspartner en technisch adviseur voor security-officers, infrastructuurarchitecten en netwerk- en systeembeheerders van deelnemende overheidsorganisaties wereldwijd.
    Je spreekt en schrijft vloeiend Nederlands en Engels.

Jouw competenties?

    flexibel
    creatief
    contactgerichtheid
    initiatief
    analyseren

Herken jij jezelf ook hierin?
Je ben communicatief sensitief en je kunt buiten conventionele oplossingen en kaders denken. Daarnaast heb je een innovatieve mindset, en werk je graag samen, ook over de grenzen van je team heen. Betrouwbaar, hands-on mentaliteit, sympathiek, extrovert.

Arbeids­voorwaarden

    Salaris­niveau schaal 11
    Salaris­omschrijving

    In beginsel vindt inschaling in de naast lagere salarisschaal plaats. Bij aanwezigheid van relevante kennis, ervaring of om arbeidsmarktoverwegingen kan inschaling op een hogere positie in de desbetreffende salarisschaal plaatsvinden. Ook bestaat de mogelijkheid om in bijzondere gevallen waarin de aanwezige kennis en/of ervaring dit rechtvaardigt, direct in de bij de functie behorende salarisschaal in te schalen.
    Maand­salaris Min €3.279 – Max. €5.039 (bruto)
    Dienst­verband Arbeidsovereenkomst voor bepaalde tijd met uitzicht op onbepaalde tijd
    Contract­duur -
    Minimaal aantal uren per week 32
    Maximaal aantal uren per week 36

Overige arbeids­voorwaarden

Naast salaris ontvang je ook een individueel keuzebudget (IKB). Jouw IKB bestaat
uit geld (IKB-budget) en tijd (IKB-uren). Het IKB geeft je de mogelijkheid om
naar eigen keuze een deel van je IKB-budget te laten uitbetalen op de door jou
gekozen tijdstippen. Én je hebt de mogelijkheid om je IKB-budget deels om te
zetten in verlof of andersom. Ook kun je het IKB-budget besteden aan een
fiscaal-vriendelijk doel, zoals bijvoorbeeld een fiets, bedrijfsfitness of
vakliteratuur. De Rijksoverheid hecht sterk aan persoonlijke groei en
loopbaanontwikkeling en biedt daarvoor tal van mogelijkheden.

Tot de secundaire arbeidsvoorwaarden behoren onder meer studiefaciliteiten,
ouderschapsverlof en een vergoeding woon-werkverkeer. Wij verwachten van onze
werknemers dat ze integer zijn. Daarom worden alle medewerkers van de FIOD
gescreend. De zwaarte van de screening is afhankelijk van de specifieke functie
die je gaat bekleden. Pas als deze screening geen belemmeringen oproept kan je
in dienst treden bij de FIOD. Wij bieden je een inwerkprogramma aan en
afhankelijk van je opleiding en werkervaring een opleiding en/of training.
Gedurende deze periode is het niet mogelijk om in deeltijd te werken. Als je
deze periode hebt afgerond en bij goed functioneren in de praktijk, krijg je een
arbeidsovereenkomst voor onbepaalde tijd. Als je de opleiding
opsporingsambtenaar en rechercheopleiding (inclusief praktijkstage) niet
succesvol afrondt, wordt jouw arbeidsovereenkomst tussentijds beëindigd of niet
verlengd. Voor de interne kandidaat geldt dan dat die wordt teruggeplaatst naar
zijn oorspronkelijke organisatieonderdeel en wordt belast met werkzaamheden die
gelijk of gelijksoortig zijn aan die van de oorspronkelijke functie.

Bijzonderheden

We ontvangen je brief en cv graag in een Word- of PDF-bestand. Als je een beroep doet op een voorrangspositie, stuur dan ook een kopie van die kennisgeving mee.

Onze selectieprocedure voor deze functie ziet er als volgt uit: Allereerst wordt
beoordeeld of een voorrangskandidaat binnen de Rijksoverheid in aanmerking komt
voor deze functie.  Daarna wordt beoordeeld of jouw cv en motivatiebrief voldoen
aan de gestelde functie-eisen.

De selectiegesprekken en het assessment voor deze functie vinden plaats in juli
2021. Onderaan deze vacature vind je meer uitleg over de stappen die je
doorloopt in de sollicitatieprocedure.

De voorkeur gaat uit naar kandidaten die het meest aansluiten bij het opgestelde
profiel. Dit heeft betrekking op zowel de genoemde opleiding(en) als
werkervaringseisen. Vermeld deze daarom duidelijk in je cv.

Medewerkers van de Belastingdienst die korter dan drie jaar in hun huidige
functie werkzaam zijn of bezig zijn met een startopleiding of inwerktraject
verzoeken we om in hun motivatiebrief duidelijk aan te geven wat de reden is om
binnen de termijn van drie jaar te solliciteren.

De Belastingdienst zet zich in om medewerkers in dienst te nemen die onder de
doelgroep van de Wet banenafspraak vallen. Val je in deze doelgroep en sta je in
het doelgroepenregister? Dan nodigen we ook jou uit om te reageren! Samen met
jou kijken we of en hoe je eventueel invulling kunt geven aan deze functie. Meer
weten? Klik dan hier!

Een (online) voorselectietest en/of een assessment kan deel uit maken van de
sollicitatieprocedure, evenals het maken van een casus, het opvragen van
referenties en (online) screening, bijvoorbeeld via databanken, (zoekmachines)
en sociale netwerken.

Jouw sollicitatie wordt alleen in behandeling genomen als je met de
sollicitatie-button reageert en je cv en motivatiebrief zijn bijgesloten. Na
sluitingsdatum is het niet meer mogelijk om je sollicitatie in behandeling te
nemen. Houd er rekening mee dat het solliciteren technische problemen met zich
mee kan brengen. Wacht hiermee dus niet tot het laatste moment.

Meer over jouw toekomstige afdeling

Criminelen die geld witwassen. Mensen die zich verrijken ten koste van óns
belastinggeld. Óf bedrijven die hun werknemers of leveranciers schaden door
faillissementsfraude. Er is altijd iemand de dupe en fraude kent vele gezichten.
Komt in het groot en klein voor én in alle lagen van de bevolking.  Fraude
bestrijden is dan ook van groot financieel én maatschappelijk belang en dat doet
de FIOD, de opsporingsdienst van de Belastingdienst.

Naast de traditionele fiscale, financiële en economische onderzoeken, waaronder
complexe faillissementsfraude, zijn witwasbestrijding en corruptiebestrijding
terreinen waar de FIOD meer op inzet. Daarnaast is er toenemende aandacht voor
de aanpak van terrorismefinanciering, cyberfraude en ondermijning. We werken met
gebruik van digitale middelen en de inzet van moderne technologieën. Ook wordt
steeds meer opgetreden en gehandeld in internationale context.
