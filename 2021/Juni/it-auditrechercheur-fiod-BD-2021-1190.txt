Stand­plaats Rotterdam
Contractduur -
Uren per week 32 - 36
Maand­salaris €2.756 - €5.039
Salaris­niveau schaal 9, schaal 10, schaal 11
Niveau Bachelor - HBO

Vakgebied Financieel / economisch, ICT
Reageren voor 24 juni Nog 10 dagen
Vacaturenummer 1140832
Plaatsingsdatum 29 mei 2021
Dienst­verband Arbeidsovereenkomst voor bepaalde tijd met uitzicht op onbepaalde tijd

Functie­omschrijving

“Het is het liefste dat ik doe: mijn IT-kennis inzetten en digitaal speuren naar
bewijslast in complexe onderzoeken. Dat bewijs dan ook vinden op een computer
waarop alle data gewist leken, dát geeft mij een enorme kick!” Roeland,
IT-auditrechercheur bij de FIOD van de Belastingdienst.

Als IT-rechercheur bij de FIOD ben je in de eerste plaats rechercheur. Samen met
de tactisch, financieel en fiscaal rechercheurs draai je zaken door (digitaal)
materiaal te verzamelen, bewijs te vinden en daarover te rapporteren in een
proces-verbaal. In onze zaken komen uiteenlopende verdachten voorbij: van
eenmanszaken tot multinationals en van zwartspaarders tot leden van een
crimineel netwerk. Tegenwoordig maakt iedereen privé en zakelijk veel gebruik
van allerlei IT-middelen, ook onze verdachten. Jij brengt digitale vaardigheden
met je mee die het hele onderzoeksteam helpen effectief zaken op te lossen. Het
spreekt voor zich dat de meer uitdagende IT-vraagstukken bij de IT-rechercheur
belanden. Bij jou dus. Ook fijn: door jouw kennisoverdracht breng je de digitale
skills van je collega’s naar een hoger niveau.

Je adviseert bij de voorbereiding van zaken over digitale mogelijkheden en
kansen. Omdat iedere zaak anders is en ieder individu of bedrijf weer andere
hard- en software gebruikt, is het van belang dat je een IT-allrounder bent die
bijblijft in het vakgebied. Natuurlijk heb je je specialiteiten, maar je pluist
ook de voor jou onbekende softwarepakketten uit of maakt data in een format dat
je nog niet eerder bent tegengekomen leesbaar. Behalve op kantoor ben je ook
regelmatig op pad om data veilig te stellen bij verdachten en getuigen. Daarbij
ga je het gesprek aan met de systeembeheerder of boekhouder om snel inzicht te
krijgen in bedrijfsprocessen en de bijbehorende IT-infrastructuur. Als de
digitale informatie is veiliggesteld, probeer jij met forensische zoektools
gericht digitale sporen te vinden die scenario’s ondersteunen óf ontkrachten.
Voor onderzoeken wordt er soms ook een beroep op je gedaan door andere
FIOD-kantoren. Als IT-rechercheur combineer je jouw digitale vaardigheden met
een positieve instelling. Kan het niet linksom? Dan probeer je het rechtsom.
Jouw creativiteit en nieuwsgierigheid brengt ons tot nieuwe inzichten in zaken
en op digitaal gebied. Ook leiden jouw oplossingen tot producten die van invloed
zijn op onze opsporingsprocessen en de daaraan gekoppelde resultaten. Je brengt
energie, een pragmatische houding en verrassende ideeën met je mee, waardoor je
onze afdeling en zaken vooruit helpt.

Word jij de nieuwe collega van Roeland? Of wil je liever eerst eens praten over jouw misschien wel toekomstige werkzaamheden? Neem dan contact met ons op.
Functie-eisen

    Je hebt een relevant hbo-bachelordiploma, bijvoorbeeld in de richting bedrijfskundige informatica, accountancy of technische bedrijfskunde.
    Je hebt de opsporingsbevoegdheid of bent bereid de opleiding daarvoor te volgen en succesvol af te ronden.
    Je bent bereid de interne opleiding tot IT-auditmedewerker te volgen en ook deze succesvol af te ronden.
    Je hebt minimaal drie jaar actuele en relevante werkervaring met IT- en financieelgerelateerde werkzaamheden.
    Je bent bij voorkeur bekend met het bevragen van databases.
    Je bent bij voorkeur bekend met administratieve organisatie en interne beheersing (AO/IB).
    Je hebt bij voorkeur kennis van boekhoudpakketten.
    Je hebt bij voorkeur programmeerervaringJe beschikt bij voorkeur over kennis van en ervaring met opsporing en rechercheren.
    Je hebt een rijbewijs B.


Jouw competenties?

    samenwerken
    flexibel
    creatief
    analyseren
    oordeelsvorming


Herken jij jezelf ook hierin?

Je hebt een enthousiaste en leergierige houding en begrijpt dat jouw werk niet
altijd om klokslag vijf uur klaar is. Moet jij je werk doen in een voor jou
onbekende IT-omgeving, terwijl er over je schouder iemand meekijkt? Dan word je
daar niet zenuwachtig van. Met jouw digitale vaardigheden voel je je comfortabel
genoeg om ter plekke uit te vogelen hoe iets in elkaar steekt. Omdat onderzoeken
soms zeer complex en tijdrovend kunnen zijn, heb jij een bovengemiddelde dosis
speurzin en doorzettingsvermogen. Jij bijt je ergens net zo lang in vast tot je
je doel hebt bereikt. Je kunt bedrijfsprocessen in kaart brengen en vertalen
naar zoekstrategieën. En je vindt het leuk om op verschillende locaties te
werken. Daarnaast sta je stevig in je schoenen en ga je zelfstandig en proactief
aan de slag. Goede communicatieve vaardigheden heb je ook. Tot slot heb je
integriteit hoog in het vaandel staan.

Arbeids­voorwaarden

    Salaris­niveau schaal 9, schaal 10, schaal 11
    Salaris­omschrijving

    In beginsel vindt inschaling in de naast lagere salarisschaal plaats. Bij aanwezigheid van relevante kennis, ervaring of om arbeidsmarktoverwegingen kan inschaling op een hogere positie in de desbetreffende salarisschaal plaatsvinden. Ook bestaat de mogelijkheid om in bijzondere gevallen waarin de aanwezige kennis en/of ervaring dit rechtvaardigt, direct in de bij de functie behorende salarisschaal in te schalen.
    Maand­salaris Min €2.756 – Max. €5.039 (bruto)
    Dienst­verband Arbeidsovereenkomst voor bepaalde tijd met uitzicht op onbepaalde tijd
    Contract­duur -
    Minimaal aantal uren per week 32
    Maximaal aantal uren per week 36

Overige arbeids­voorwaarden

Naast salaris ontvang je ook een individueel keuzebudget (IKB). Jouw IKB bestaat
uit geld (IKB-budget) en tijd (IKB-uren). Het IKB geeft je de mogelijkheid om
naar eigen keuze een deel van je IKB-budget te laten uitbetalen op de door jou
gekozen tijdstippen. Én je hebt de mogelijkheid om je IKB-budget deels om te
zetten in verlof of andersom. Ook kun je het IKB-budget besteden aan een
fiscaal-vriendelijk doel, zoals bijvoorbeeld een fiets, bedrijfsfitness of
vakliteratuur. De Rijksoverheid hecht sterk aan persoonlijke groei en
loopbaanontwikkeling en biedt daarvoor tal van mogelijkheden.

Tot de secundaire arbeidsvoorwaarden behoren onder meer studiefaciliteiten,
ouderschapsverlof en een vergoeding woon-werkverkeer. Wij verwachten van onze
werknemers dat ze integer zijn. Daarom worden alle medewerkers van de FIOD
gescreend. De zwaarte van de screening is afhankelijk van de specifieke functie
die je gaat bekleden. Pas als deze screening geen belemmeringen oproept kan je
in dienst treden bij de FIOD. Wij bieden je een inwerkprogramma aan en
afhankelijk van je opleiding en werkervaring een opleiding en/of training.
Gedurende deze periode is het niet mogelijk om in deeltijd te werken. Als je
deze periode hebt afgerond en bij goed functioneren in de praktijk, krijg je een
arbeidsovereenkomst voor onbepaalde tijd. Als je de opleiding
opsporingsambtenaar en rechercheopleiding (inclusief praktijkstage) niet
succesvol afrondt, wordt jouw arbeidsovereenkomst tussentijds beëindigd of niet
verlengd. Voor de interne kandidaat geldt dan dat die wordt teruggeplaatst naar
zijn oorspronkelijke organisatieonderdeel en wordt belast met werkzaamheden die
gelijk of gelijksoortig zijn aan die van de oorspronkelijke functie.

Bijzonderheden

We ontvangen je brief en cv graag in een Word- of PDF-bestand. Als je een beroep
doet op een voorrangspositie, stuur dan ook een kopie van die kennisgeving mee.

Onze selectieprocedure voor deze functie ziet er als volgt uit:

    Allereerst wordt beoordeeld of een voorrangskandidaat binnen de Rijksoverheid in aanmerking komt voor deze functie.
    Daarna wordt beoordeeld of jouw cv en motivatiebrief voldoen aan de gestelde functie-eisen.
    in juli vinden de selectiegesprekken plaats. Én het assessment voor deze functie wordt uitgevoerd op een nader te noemen datum. Onderaan deze vacature vind je meer uitleg over de stappen die je doorloopt in de sollicitatieprocedure.

De voorkeur gaat uit naar kandidaten die het meest aansluiten bij het opgestelde
profiel. Dit heeft betrekking op zowel de genoemde opleiding(en) als
werkervaringseisen. Vermeld deze daarom duidelijk in je cv.

Medewerkers van de Belastingdienst die korter dan drie jaar in hun huidige
functie werkzaam zijn of bezig zijn met een startopleiding of inwerktraject
verzoeken we om in hun motivatiebrief duidelijk aan te geven wat de reden is om
binnen de termijn van drie jaar te solliciteren.

De Belastingdienst zet zich in om medewerkers in dienst te nemen die onder de
doelgroep van de Wet banenafspraak vallen. Val je in deze doelgroep en sta je in
het doelgroepenregister? Dan nodigen we ook jou uit om te reageren! Samen met
jou kijken we of en hoe je eventueel invulling kunt geven aan deze functie. Meer
weten? Klik dan hier!

Een (online) voorselectietest en/of een assessment kan deel uit maken van de
sollicitatieprocedure, evenals het maken van een casus, het opvragen van
referenties en (online) screening, bijvoorbeeld via databanken, (zoekmachines)
en sociale netwerken.

Jouw sollicitatie wordt alleen in behandeling genomen als je met de
sollicitatie-button reageert en je cv en motivatiebrief zijn bijgesloten. Na
sluitingsdatum is het niet meer mogelijk om je sollicitatie in behandeling te
nemen. Houd er rekening mee dat het solliciteren technische problemen met zich
mee kan brengen. Wacht hiermee dus niet tot het laatste moment.  Meer over jouw
toekomstige afdeling

Criminelen die geld witwassen. Mensen die zich verrijken ten koste van óns
belastinggeld. Óf bedrijven die hun werknemers of leveranciers schaden door
faillissementsfraude. Er is altijd iemand de dupe en fraude kent vele gezichten.
Komt in het groot en klein voor én in alle lagen van de bevolking.  Fraude
bestrijden is dan ook van groot financieel én maatschappelijk belang en dat doet
de FIOD, de opsporingsdienst van de Belastingdienst.

Naast de traditionele fiscale, financiële en economische onderzoeken, waaronder
complexe faillissementsfraude, zijn witwasbestrijding en corruptiebestrijding
terreinen waar de FIOD meer op inzet. Daarnaast is er toenemende aandacht voor
de aanpak van terrorismefinanciering, cyberfraude en ondermijning. We werken met
gebruik van digitale middelen en de inzet van moderne technologieën. Ook wordt
steeds meer opgetreden en gehandeld in internationale context.
