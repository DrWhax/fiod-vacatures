Stand­plaats Rotterdam en Schiphol
Werkplekken 2
Contractduur Tijdelijke aanstelling / Arbeidsovereenkomst voor bepaalde tijd met uitzicht op onbepaalde tijd
Uren per week 32 - 36
Maand­salaris €2.737 - €5.003
Salaris­niveau schaal 9, schaal 10, schaal 11
Niveau Bachelor - HBO

Vakgebied ICT
Reageren voor 18 mei Nog 6 dagen
Vacaturenummer 1088235
Plaatsingsdatum 22 april 2020
Dienst­verband Arbeidsovereenkomst voor bepaalde tijd met uitzicht op onbepaalde tijd

Functie­omschrijving

“Bits en bytes? Ik ben er gek op en voel me als een vis in het water in een complexe ICT-infrastructuur. Ik zit dan ook uitstekend op mijn plek als forensisch IT-er bij de FIOD. Speuren, zoeken én vinden.” Dennis - Forensisch IT-er bij de FIOD van de Belastingdienst.

De fiscale inlichtingen- en opsporingsdienst (FIOD) is de bijzondere opsporingsdienst van de Belastingdienst. Wij willen de fiscale, financieel-economische, goederenfraude- en financiële component van de georganiseerde criminaliteit bestrijden. Daarnaast willen we de integriteit van ons financieel stelsel waarborgen. Fraudebestrijding is niet alleen van financieel, maar ook van groot maatschappelijk belang. Het werkt preventief en is een duidelijk signaal naar de samenleving dat fraude wordt aangepakt.

In jouw rol van forensisch IT-er heb je een uitvoerende én adviserende rol in de onderzoeken die de FIOD uitvoert. Je zoekt naar bewijsmateriaal, zoals bestanden, email wat op forensisch juiste wijze moet worden vastgelegd en onderzocht en dat zich vaak bevindt in (heel) complexe technische omgevingen, zoals servers en netwerken. Je rapporteert aan je collega-rechercheurs die het onderzoek uitvoeren en adviseert hen over jouw bevindingen. Samen werken jullie aan de bestrijding van de financiële en digitale criminaliteit. En om je kennis op dat gebied up-to-date te houden en ontwikkelingen op de voet te kunnen volgen, steek je veel energie in het opdoen en onderhouden van kennis binnen jouw vakgebied.

Als senior forensisch IT-rechercheur werk je op het snijvlak van techniek en opsporing en moet je voortdurend innovatief zijn om ontwikkelingen bij te kunnen houden. Daarom werk je in jouw functie veel samen met rechercheurs, dataexperts, ICT-ers en andere opsporingsdiensten zoals de politie en het nationaal forensisch instituut.

Zullen we zakendoen en word jij de nieuwe collega van Dennis? Of wil je liever eerst eens praten over jouw misschien wel toekomstige werkzaamheden? Neem dan contact met ons op.

Functie-eisen

    Je hebt een hbo-diploma informatica of forensische IT.
    Je hebt minimaal drie jaar ervaring als bijvoorbeeld forensisch ICT-medewerker, netwerkbeheerder, data-scientist, of applicatieontwikkelaar.
    Je hebt aantoonbaar up-to-date kennis van digitale technologie.
    Je hebt uitstekende kennis van en ervaring met trends en ontwikkelingen binnen het hele spectrum van ICT en samenleving.
    Je bent bevoegd opsporingsambtenaar of je wilt de opleiding tot bevoegd opsporingsambtenaar graag succesvol afronden.

Jouw competenties?

    zelfontwikkeling
    initiatief
    samenwerken
    analytisch denkvermogen
    flexibiliteit

Herken jij jezelf ook hierin?

Jij kunt jouw (technische) analyses omzetten in concrete oplossingen. Bovendien laat je je niet snel uit het veld slaan, ben je doortastend en werk je nauwkeurig. Ook ben je creatief en heb je doorzettingsvermogen: je bijt je ergens in vast, net zo lang tot je je doel hebt bereikt. Je toont initiatief, leert snel en signaleert kansen. Wat netwerken inhoudt? Dat hoeven we jou niet te vertellen. O ja, je bent ook nieuwsgierig naar alles wat met computers en smart devices te maken heeft én je bent integer. Kortom: je bent een heel prettige collega.

Arbeids­voorwaarden

    Salaris­niveau schaal 9, schaal 10, schaal 11
    Salaris­omschrijving

    In beginsel vindt inschaling in de naast lagere salarisschaal plaats. Bij aanwezigheid van relevante kennis, ervaring of om arbeidsmarktoverwegingen kan inschaling op een hogere positie in de desbetreffende salarisschaal plaatsvinden. Ook bestaat de mogelijkheid om in bijzondere gevallen waarin de aanwezige kennis en/of ervaring dit rechtvaardigt, direct in de bij de functie behorende salarisschaal in te schalen.
    Maand­salaris Min €2.737  Max. €5.003 (bruto)
    Dienst­verband Arbeidsovereenkomst voor bepaalde tijd met uitzicht op onbepaalde tijd
    Contract­duur Tijdelijke aanstelling / Arbeidsovereenkomst voor bepaalde tijd met uitzicht op onbepaalde tijd
    Minimaal aantal uren per week 32
    Maximaal aantal uren per week 36

Overige arbeids­voorwaarden

Naast salaris ontvang je ook een individueel keuzebudget (IKB). Jouw IKB bestaat uit geld (IKB-budget) en tijd (IKB-uren). Het IKB geeft je de mogelijkheid om naar eigen keuze een deel van je maandinkomen te laten uitbetalen op de door jou gekozen tijdstippen. Én je hebt de mogelijkheid om je maandinkomen deels om te zetten in verlof of andersom. Ook kun je het IKB-budget besteden aan een fiscaal-vriendelijk doel, zoals bijvoorbeeld een fiets, bedrijfsfitness of vakliteratuur. De Rijksoverheid hecht sterk aan persoonlijke groei en loopbaanontwikkeling en biedt daarvoor tal van mogelijkheden. Tot de secundaire arbeidsvoorwaarden behoren onder meer studiefaciliteiten, ouderschapsverlof en een vergoeding woon-werkverkeer. Wij verwachten van onze werknemers dat ze integer zijn. Daarom worden alle medewerkers van de FIOD gescreend. De zwaarte van de screening is afhankelijk van de specifieke functie die je gaat bekleden. Pas als deze screening geen belemmeringen oproept kan je in dienst treden bij de FIOD. Wij bieden je een inwerkprogramma aan en afhankelijk van je opleiding en werkervaring een opleiding en/of training. Gedurende deze periode is het niet mogelijk om in deeltijd te werken. Als je deze periode hebt afgerond en bij goed functioneren, krijg je een arbeidsovereenkomst voor onbepaalde tijd. Als je de opleiding niet succesvol afrondt, wordt jouw arbeidsovereenkomst tussentijds beëindigd of niet verlengd. Voor de interne kandidaat geldt dan dat die wordt teruggeplaatst naar zijn oorspronkelijke organisatieonderdeel en wordt belast met werkzaamheden die gelijk of gelijksoortig zijn aan die van de oorspronkelijke functie. .

Bijzonderheden

Deze vacature staat open voor de locaties; Schiphol en Rotterdam. Geef in je sollicitatie duidelijk aan voor welke locatie jij reageert.

We ontvangen je brief en cv graag in een Word- of PDF-bestand. Als je een beroep doet op een voorrangspositie, stuur dan ook een kopie van die kennisgeving mee.

Onze selectieprocedure voor deze functie ziet er als volgt uit:
Allereerst wordt beoordeeld of een voorrangskandidaat binnen de Rijksoverheid in aanmerking komt voor deze functie.
Daarna wordt beoordeeld of jouw cv en motivatiebrief voldoen aan de gestelde functie-eisen.
In mei vinden de selectiegesprekken plaats. Onderaan deze vacature vind je meer uitleg over de stappen die je doorloopt in de sollicitatieprocedure.

De voorkeur gaat uit naar kandidaten die het meest aansluiten bij het opgestelde profiel. Dit heeft betrekking op zowel de genoemde opleiding(en) als werkervaringseisen. Vermeld deze daarom duidelijk in je cv.

Om bedrijfseconomische redenen worden medewerkers van de Belastingdienst die korter dan drie jaar in hun huidige functie werkzaam zijn of bezig zijn met een startopleiding of inwerktraject niet als eerste in beschouwing genomen.

De Belastingdienst zet zich in om medewerkers in dienst te nemen die onder de doelgroep van de Wet banenafspraak vallen. Val je in deze doelgroep en sta je in het doelgroepenregister? Dan nodigen we ook jou uit om te reageren! Samen met jou kijken we of en hoe je eventueel invulling kunt geven aan deze functie. Meer weten? Klik dan hier!

Een (online) voorselectietest en/of een assessment kan deel uit maken van de sollicitatieprocedure (uitgezonderd interne horizontale kandidaten), evenals het maken van een casus, het opvragen van referenties en (online) screening, bijvoorbeeld via databanken, (zoekmachines) en sociale netwerken.

Meer over jouw toekomstige afdeling

Criminelen die geld witwassen. Mensen die zich verrijken ten koste van óns belastinggeld. Óf bedrijven die hun werknemers of leveranciers schaden door faillissementsfraude. Er is altijd iemand de dupe en fraude kent vele gezichten. Komt in het groot en klein voor én in alle lagen van de bevolking.
Fraude bestrijden is dan ook van groot financieel én maatschappelijk belang en dat doet de FIOD, de opsporingsdienst van de Belastingdienst.

Naast de traditionele fiscale, financiële en economische onderzoeken, waaronder complexe faillissementsfraude, zijn witwasbestrijding en corruptiebestrijding terreinen waar de Fiod meer op inzet. Daarnaast is er toenemende aandacht voor de aanpak van terrorismefinanciering, cyberfraude en ondermijning. We werken met gebruik van digitale middelen en de inzet van moderne technologieën. Ook wordt steeds meer opgetreden en gehandeld in internationale context.

