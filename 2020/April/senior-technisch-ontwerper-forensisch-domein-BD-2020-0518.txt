Stand­plaats Apeldoorn
Contractduur Tijdelijke aanstelling / Arbeidsovereenkomst voor bepaalde tijd met uitzicht op onbepaalde tijd
Uren per week 32 - 36
Maand­salaris €3.815 - €5.671
Salaris­niveau schaal 12
Niveau Master/doctoraal, Bachelor - HBO

Vakgebied ICT
Reageren voor 16 mei
Vacaturenummer 1095584
Plaatsingsdatum 6 april 2020
Dienst­verband Arbeidsovereenkomst voor bepaalde tijd met uitzicht op onbepaalde tijd

Functie­omschrijving

“Het bouwen en beheren van een uniek forensisch IT-platform voor de FIOD is een uitdaging die ik samen met mijn team aanga. We gebruiken de nieuwste technologieën om de infrastructuur van een hoogbeveiligde forensische IT-omgeving én onszelf te ontwikkelen.” Daan Kragt - Systeemengineer forensisch IT-platform, datacenter services bij de Belastingdienst.

Het team infrastructuur digitaal rechercheren heeft als missie om onze rechercheurs van de Fiscale inlichtingen- en opsporingsdienst (FIOD) en andere opsporingsdiensten te voorzien van het beste forensisch IT-platform. Zodat zij hun missie het opsporen van belastingfraude met succes kunnen uitvoeren. Samen met collega’s van infrastructuur digitaal rechercheren ontwikkelt en beheert Daan Kragt de infrastructuur van het IT-platform waarop de FIOD digitaal rechercheert. Op de infrastructuur draaien verschillende operating systems, waaronder Linux en Windows.

In jouw rol als senior technisch ontwerper forensisch domein, toets je de gevraagde functionaliteit aan de architectuur en zet je deze om naar een impactanalyse en ontwerp. Je werkt hierbij samen met de architect en de systeemengineers, communiceert zowel met hen als met de klant én je draagt zorg voor de samenhang. Dat doe je door de verschillende ontwerpen, het plan van aanpak, de installatie-eisen en het testplan te leveren. Hét aanspreekpunt voor de systeemengineers die het plan van aanpak moeten implementeren? Dat ben jij. Je werkt de architectuurkaders uit samen met de architect en levert een bijdrage aan solutionarchitecturen. Ook vertaal je het functioneel ontwerp naar een technisch ontwerp en uitvoerbepalingen naar te nemen maatregelen, en stel je een (inrichting)documentatie op. Daarnaast maak je technische impactanalyses én fungeer je als outputverantwoordelijke voor gecompliceerde klantvragen.

Als senior technisch ontwerper controleer jij de toepasbaarheid van de ontwerpen. Je controleert en verifieert de impactanalyse, voert risicoanalyses uit op de samenhang tussen de bouwstenen, en je adviseert het management en de architect op basis van de impactanalyse en het ontwerp. Bovendien bereid je de implementatie van de ontwerpen voor en zorg je voor de acceptatie van de in de ontwerpen beschreven technologie. Je toetst de ontwerpen aan de vanuit de Beveiligingsautoriteit gestelde normen en stemt ze onderling met elkaar af. Daarbij houd je rekening met de overige systeem- en applicatieprogrammatuur. Kortom; wij bieden een enerverende en uitdagende werkomgeving met leuke collega’s, waarin je al je creativiteit kwijt kunt!

Zullen we zakendoen en word jij de nieuwe collega van Daan? Of wil je liever eerst eens praten over jouw misschien wel toekomstige werkzaamheden? Neem dan contact op met Joost Otten, teamleider forensisch domein via 06-18608798.
Functie-eisen

    Je hebt aantoonbaar hbo-niveau.
    Je hebt minimaal vijf jaar relevante werkervaring binnen IV.
    Je hebt minimaal vijf jaar ervaring met complexe omgevingen.
    Je hebt kennis van het implementeren en aansluiten van infrastructuur.
    Je hebt kennis van de werkprocessen binnen IV.

Jouw competenties?

    analyseren
    plannen en organiseren
    samenwerken
    omgevingsbewustzijn
    conceptueel denken

Herken jij jezelf ook hierin?

Spin in het web van het forensisch domein? In die rol voel jij je thuis. Een rol die bovendien een beroep doet op jouw creativiteit en conceptueel denkvermogen. Je bent enthousiast over onze visie op de ontwikkeling van een software-defined datacenter en je wilt dat enthousiasme graag vertalen naar jouw werkzaamheden. Werken in een hectische omgeving vind je fijn en je kunt goed focussen. Je werkt graag zelfstandig, maar je krijgt ook energie van de samenwerking met anderen. Of je ooit uitgeleerd bent? Echt niet; jij wilt altijd blijven groeien, zowel persoonlijk als vakinhoudelijk.
Arbeids­voorwaarden

    Salaris­niveau schaal 12
    Salaris­omschrijving

    In beginsel vindt inschaling in de naast lagere salarisschaal plaats. Bij aanwezigheid van relevante kennis, ervaring of om arbeidsmarktoverwegingen kan inschaling op een hogere positie in de desbetreffende salarisschaal plaatsvinden. Ook bestaat de mogelijkheid om in bijzondere gevallen waarin de aanwezige kennis en/of ervaring dit rechtvaardigt, direct in de bij de functie behorende salarisschaal in te schalen.
    Maand­salaris Min €3.815  Max. €5.671 (bruto)
    Dienst­verband Arbeidsovereenkomst voor bepaalde tijd met uitzicht op onbepaalde tijd
    Contract­duur Tijdelijke aanstelling / Arbeidsovereenkomst voor bepaalde tijd met uitzicht op onbepaalde tijd
    Minimaal aantal uren per week 32
    Maximaal aantal uren per week 36

Overige arbeids­voorwaarden

Naast salaris ontvang je ook een individueel keuzebudget (IKB). Jouw IKB bestaat uit geld (IKB-budget) en tijd (IKB-uren). Het IKB geeft je de mogelijkheid om naar eigen keuze een deel van je maandinkomen te laten uitbetalen op de door jou gekozen tijdstippen. Én je hebt de mogelijkheid om je maandinkomen deels om te zetten in verlof of andersom. Ook kun je het IKB-budget besteden aan een fiscaal-vriendelijk doel, zoals bijvoorbeeld een fiets, bedrijfsfitness of vakliteratuur. De Rijksoverheid hecht sterk aan persoonlijke groei en loopbaanontwikkeling en biedt daarvoor tal van mogelijkheden. Tot de secundaire arbeidsvoorwaarden behoren onder meer studiefaciliteiten, ouderschapsverlof en een vergoeding woon-werkverkeer. Wij verwachten van onze werknemers dat ze integer zijn en we vragen aan nieuwe medewerkers een Verklaring Omtrent Gedrag (VOG). Als deze niet kan worden overlegd, volgt geen arbeidsovereenkomst of wordt de arbeidsovereenkomst na uiterlijk 3 maanden beëindigd wanneer duidelijk is dat geen VOG overgelegd kan worden.
Bijzonderheden

We ontvangen je brief en cv graag in een Word- of PDF-bestand. Als je een beroep doet op een voorrangspositie, stuur dan ook een kopie van die kennisgeving mee.

Gezien de huidige maatregelen vinden de selectiegesprekken plaats via video-bellen.

De voorkeur gaat uit naar kandidaten die het meest aansluiten bij het opgestelde profiel. Dit heeft betrekking op zowel de genoemde opleiding(en) als werkervaringseisen. Vermeld deze daarom duidelijk in je cv.

De Belastingdienst zet zich in om medewerkers in dienst te nemen die onder de doelgroep van de Wet banenafspraak vallen. Val je in deze doelgroep en sta je in het doelgroepenregister? Dan nodigen we ook jou uit om te reageren! Samen met jou kijken we of en hoe je eventueel invulling kunt geven aan deze functie. Meer weten? Klik dan hier!

Een (online) voorselectietest en/of een assessment kan deel uit maken van de sollicitatieprocedure (uitgezonderd interne horizontale kandidaten), evenals het maken van een casus, het opvragen van referenties en (online) screening, bijvoorbeeld via databanken, (zoekmachines) en sociale netwerken.

Jouw sollicitatie wordt alleen in behandeling genomen als je met de sollicitatie-button reageert en je cv en motivatiebrief zijn bijgesloten. Na sluitingsdatum is het niet meer mogelijk om je sollicitatie in behandeling te nemen. Houd er rekening mee dat het solliciteren technische problemen met zich mee kan brengen. Wacht hiermee dus niet tot het laatste moment.
Meer over jouw toekomstige afdeling

De Directie Informatievoorziening (IV) heeft een integraal jaarplan. De organisatie werkt voor de gehele Belastingdienst en heeft als doel de Belastingdienst optimaal te ondersteunen. Daartoe werkt IV met de business samen op basis van functionele gelijkwaardigheid. In onderling overleg wordt de prioriteitstelling vastgesteld, waarbij de eindverantwoordelijkheid steeds meer schuift richting de business.

Onderdeel Data Center Services (DCS) verzorgt de voortbrenging en exploitatie van de generieke delen van de infrastructuur voor de Belastingdienst en mogelijk andere onderdelen van de Nederlandse overheid.

