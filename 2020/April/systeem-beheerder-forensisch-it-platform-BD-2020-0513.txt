Stand­plaats Apeldoorn
Werkplekken 3
Contractduur Tijdelijke aanstelling / Arbeidsovereenkomst voor bepaalde tijd met uitzicht op onbepaalde tijd
Uren per week 32 - 36
Maand­salaris €2.737 - €4.400
Salaris­niveau schaal 10
Niveau Bachelor - HBO

Vakgebied ICT
Reageren voor 16 mei
Vacaturenummer 1088419
Plaatsingsdatum 4 april 2020
Dienst­verband Arbeidsovereenkomst voor bepaalde tijd met uitzicht op onbepaalde tijd

Functie­omschrijving

"Het bouwen en beheren van een uniek forensisch IT platform voor de FIOD is een uitdaging die ik samen met mijn team aanga. We gebruiken de nieuwste technologieën om de infrastructuur van een hoogbeveiligde forensische IT omgeving én onszelf te ontwikkelen." Daan Kragt - System engineer forensisch IT platform, DataCenter Services bij de Belastingdienst.

Het team Infrastructuur Digitaal Rechercheren heeft als missie onze rechercheurs van de FIOD en andere opsporingsdiensten te voorzien van het beste forensische IT platform, zodat zij hun missie kunnen bereiken; het opsporen van belastingfraude. Samen met zijn collegas van het team infrastructuur digitaal rechercheren ontwikkelt en beheert Daan de infrastructuur van het IT platform waarop de FIOD digitaal rechercheert. Op de infrastructuur van het platform draaien verschillende operating systems waaronder Linux en Windows.

Als beheerspecialist rol je de verschillende omgevingen uit met de bijbehorende software op de server én op de virtuele desktops. Je voert beheerwerkzaamheden uit om de omgevingen optimaal te laten functioneren. Je draagt bij aan ontwerp, realisatie én beheer van het IT opsporingsplatform van de FIOD. Uitgangspunt is een uiterst hoge mate van IT security; veiligheid en bescherming van informatie is cruciaal. Hiervoor pas je de security-eisen vanuit wet- en regelgeving toe. Jouw grootste uitdaging? Bestaande regels vertalen naar technische oplossingen.

Samen met je team zorg je dat de wensen van de FIOD optimaal aansluiten bij het forensische IT platform. Vragen en eisen van de dienst vertaal je naar passende en veilige IT oplossingen. Dit doe je in overleg met je team. Vervolgens verzorg je realisatie, test, implementatie en beheer. Met jouw kennis en ervaring van operating systems en netwerksecurity draag je proactief bij aan de continue ontwikkeling en verbetering van de infrastructuur voor het forensische IT platform van FIOD.

Jouw taken en verantwoordelijkheden:

    Beheren van een uniek forensisch platform.
    Verantwoordelijk voor optimale performance van de infrastructuur van het platform vanuit een specifiek aandachtsgebied, zoals Windows, Linux of VMWare.
    Oplossen en afhandelen van verstoringen, bugs en problemen (Top of stack).
    Ondersteunen van gebruikers van het platform.
    Verder automatiseren beheer.
    Als onderdeel van devops team helpen developers bij neerzetten van beheersbare omgeving.
    Monitoren en rapporteren.
    Signaleren trends in incidents, doen van proactieve verbetervoorstellen.

Word jij de nieuwe collega van Daan? Neem dan contact op me Of wil je liever eerst eens praten over jouw misschien wel toekomstige werkzaamheden? Neem dan contact op met Joost Otten, teamleider forensisch domein via 06 - 18 60 87 98 .
Functie-eisen

    Je hebt hbo werk en denk niveau, bij voorkeur in de IT.
    Je hebt minimaal 3 jaar relevante werkervaring met Linux en/of VMware of Windows.
    Je hebt kennis van netwerken, zoals routing en switching, en van security-devices.
    Je hebt ervaring met provisioning- en monitoring tools zoals Ansible, Chef, Nagios, Grafana of Prometheus.
    Je hebt bij voorkeur kennis van en ervaring met cloudplatformen, scripting, Cassandra, Hadoop, Elasticsearch en Windows OS, zowel op de desktop als de server

Jouw competenties?

    klantgerichtheid
    analyseren
    resultaatgericht
    samenwerken
    zelfontwikkeling

Herken jij jezelf hierin ook?

Je bent enthousiast over onze visie op de ontwikkeling van een softwaredefined-datacenter en je wilt dat enthousiasme kwijt kunnen in jouw werkzaamheden. Je komt met initiatieven om resultaat te bereiken: je bent doelgericht. Werken in een hectische omgeving vind je fijn en je kunt je dan ook goed focussen. Je werkt graag zelfstandig, maar je krijgt ook energie van de samenwerking met anderen. Of je ooit uitgeleerd bent? Echt niet; jij wilt altijd blijven groeien, zowel persoonlijk als vakinhoudelijk.
Arbeids­voorwaarden

    Salaris­niveau schaal 10
    Salaris­omschrijving

    In beginsel vindt inschaling in de naast lagere salarisschaal plaats. Bij aanwezigheid van relevante kennis, ervaring of om arbeidsmarktoverwegingen kan inschaling op een hogere positie in de desbetreffende salarisschaal plaatsvinden. Ook bestaat de mogelijkheid om in bijzondere gevallen waarin de aanwezige kennis en/of ervaring dit rechtvaardigt, direct in de bij de functie behorende salarisschaal in te schalen.
    Maand­salaris Min €2.737  Max. €4.400 (bruto)
    Dienst­verband Arbeidsovereenkomst voor bepaalde tijd met uitzicht op onbepaalde tijd
    Contract­duur Tijdelijke aanstelling / Arbeidsovereenkomst voor bepaalde tijd met uitzicht op onbepaalde tijd
    Minimaal aantal uren per week 32
    Maximaal aantal uren per week 36

Overige arbeids­voorwaarden

Naast salaris ontvang je ook een individueel keuzebudget (IKB). Jouw IKB bestaat uit geld (IKB-budget) en tijd (IKB-uren). Het IKB geeft je de mogelijkheid om naar eigen keuze een deel van je maandinkomen te laten uitbetalen op de door jou gekozen tijdstippen. Én je hebt de mogelijkheid om je maandinkomen deels om te zetten in verlof of andersom. Ook kun je het IKB-budget besteden aan een fiscaal-vriendelijk doel, zoals bijvoorbeeld een fiets, bedrijfsfitness of vakliteratuur. De Rijksoverheid hecht sterk aan persoonlijke groei en loopbaanontwikkeling en biedt daarvoor tal van mogelijkheden. Tot de secundaire arbeidsvoorwaarden behoren onder meer studiefaciliteiten, ouderschapsverlof en een vergoeding woon-werkverkeer.

Wij verwachten van onze werknemers dat ze integer zijn en we vragen aan nieuwe medewerkers een Verklaring Omtrent Gedrag (VOG). Als deze niet kan worden overlegd, volgt geen arbeidsovereenkomst of wordt de arbeidsovereenkomst na uiterlijk 3 maanden beëindigd wanneer duidelijk is dat geen VOG overgelegd kan worden.
Bijzonderheden

We ontvangen je brief en cv graag in een Word- of PDF-bestand. Als je een beroep doet op een voorrangspositie, stuur dan ook een kopie van die kennisgeving mee.

Gezien de huidige maatregelen vinden de selectiegesprekken plaats via video-bellen.

De voorkeur gaat uit naar kandidaten die het meest aansluiten bij het opgestelde profiel. Dit heeft betrekking op zowel de genoemde opleiding(en) als werkervaringseisen. Vermeld deze daarom duidelijk in je cv.

De Belastingdienst zet zich in om medewerkers in dienst te nemen die onder de doelgroep van de Wet banenafspraak vallen. Val je in deze doelgroep en sta je in het doelgroepenregister? Dan nodigen we ook jou uit om te reageren! Samen met jou kijken we of en hoe je eventueel invulling kunt geven aan deze functie. Meer weten? Klik dan hier!

Een (online) voorselectietest en/of een assessment kan deel uit maken van de sollicitatieprocedure (uitgezonderd interne horizontale kandidaten), evenals het maken van een casus, het opvragen van referenties en (online) screening, bijvoorbeeld via databanken, (zoekmachines) en sociale netwerken.
Meer over jouw toekomstige afdeling

De Directie Informatievoorziening (IV) heeft een integraal jaarplan. De organisatie werkt voor de gehele Belastingdienst en heeft als doel de Belastingdienst optimaal te ondersteunen. Daartoe werkt IV met de business samen op basis van functionele gelijkwaardigheid. In onderling overleg wordt de prioriteitstelling vastgesteld, waarbij de eindverantwoordelijkheid steeds meer schuift richting de business.

Onderdeel Data Center Services (DCS) verzorgt de
voortbrenging en exploitatie van de generieke delen van de infrastructuur voor de Belastingdienst en mogelijk andere onderdelen van de Nederlandse overheid.

