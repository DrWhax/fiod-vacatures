Stand­plaats Utrecht
Contractduur Tijdelijke aanstelling met uitzicht op vaste aanstelling
Uren per week 32 - 36
Maand­salaris €2.605 - €3.521
Salaris­niveau schaal 8
Niveau MBO

Vakgebied Administratief / secretarieel, ICT
Reageren voor 29 april
Vacaturenummer 1097006
Plaatsingsdatum 9 april 2020
Dienst­verband Arbeidsovereenkomst voor bepaalde tijd met uitzicht op onbepaalde tijd

Functie­omschrijving

'In deze baan heb ik eigenlijk twee rollen. Op de helpdesk ondersteun ik medewerkers in het gebruik van verschillende applicaties en controleer ik onder andere de juistheid van bevelen en ben ik vraagbaak op het gebied van interceptie. Deze combinatie maakt mijn werk zo afwisselend en leuk.' Medewerker FIOD.

In jouw rol als helpdeskmedewerker ICT ben je het eerste aanspreekpunt met betrekking tot ondersteuning van applicaties achter de Citrix Basis Dienst, Summ-it en DCS afgenomen bij de leverancier Politie Landelijke Eenheid. Je bent de tussenpersoon tussen gebruikers binnen de FIOD en de Politie Landelijke Eenheid. Je bent onder andere verantwoordelijk voor het beheer van autorisatieverzoeken en het maken van gebruikershandleidingen en stelt deze ter beschikking aan FIOD gebruikers. Ook ben je verantwoordelijk voor alle ingediende aanvragen voor het aftappen van telefoons die bij de dienst Interceptie & Sensing van de Politie Landelijke Eenheid ingediend worden. Je controleert de aangeleverde documenten op juistheid en gestelde normen, bewaakt de voortgang en lost verzoeken en problemen op.

Je komt te werken in een team bestaande uit de coördinator en zes andere medewerkers. Je stemt de werkzaamheden af met je coördinator en directe collega's en zorgt er voor dat mogelijke oplossingsrichtingen van veel voorkomende problemen ook bekend zijn bij andere teamleden.

Word jij onze nieuwe collega? Of wil je eerst praten over jouw misschien wel toekomstige werkzaamheden? Neem dan contact op met dhr. P.J. Althof 06-18603189.
Functie-eisen

    Je beschikt over een mbo4 diploma.
    Je hebt minimaal 2 jaar werkervaring met het telefonisch ondersteunen van klanten.
    Je hebt ervaring met het ondersteunen van technische en ICT gerelateerde vragen.

Jouw competenties?

    samenwerken
    klantgerichtheid (intern en extern)
    analyseren
    voortgangscontrole
    initiatief

Wat vinden we nog meer belangrijk?

Je bent een belangrijke schakel in het opsporingsproces en komt hierdoor vaak in contact met verschillende collega's van diverse afdelingen. Je bent helder en direct in je communicatie en weet een onderscheid aan te brengen in hoofd- en bijzaken. Je handelt op eigen initiatief en stelt alles in staat om de klant zo snel mogelijk en efficiënt mogelijk te helpen. Uiteraard ben jij zorgvuldig in je denken en doen en weet je hoe je dient om te gaan met vertrouwelijke informatie.

Voor spoedeisende interceptie zaken ben je gemiddeld één week per maand beschikbaar voor de piketdienst. Hiervoor dien je telefonisch beschikbaar te zijn van maandag t/m vrijdag van 16:30 tot 23:00 uur en in het weekend van 08:00 tot 23:00 uur.
Arbeids­voorwaarden

    Salaris­niveau schaal 8
    Salaris­omschrijving

    In beginsel vindt inschaling in de naast lagere salarisschaal plaats. Bij aanwezigheid van relevante kennis, ervaring of om arbeidsmarktoverwegingen kan inschaling op een hogere positie in de desbetreffende salarisschaal plaatsvinden. Ook bestaat de mogelijkheid om in bijzondere gevallen waarin de aanwezige kennis en/of ervaring dit rechtvaardigt, direct in de bij de functie behorende salarisschaal in te schalen.
    Maand­salaris Min €2.605  Max. €3.521 (bruto)
    Dienst­verband Arbeidsovereenkomst voor bepaalde tijd met uitzicht op onbepaalde tijd
    Contract­duur Tijdelijke aanstelling met uitzicht op vaste aanstelling
    Minimaal aantal uren per week 32
    Maximaal aantal uren per week 36

Overige arbeids­voorwaarden

Naast salaris ontvang je ook een individueel keuzebudget (IKB). Jouw IKB bestaat uit geld (IKB-budget) en tijd (IKB-uren). Het IKB geeft je de mogelijkheid om naar eigen keuze een deel van je maandinkomen te laten uitbetalen op de door jou gekozen tijdstippen. Én je hebt de mogelijkheid om je maandinkomen deels om te zetten in verlof of andersom. Ook kun je het IKB-budget besteden aan een fiscaal-vriendelijk doel, zoals bijvoorbeeld een fiets, bedrijfsfitness of vakliteratuur.

De Rijksoverheid hecht sterk aan persoonlijke groei en loopbaanontwikkeling en biedt daarvoor tal van mogelijkheden. Tot de secundaire arbeidsvoorwaarden behoren onder meer studiefaciliteiten, ouderschapsverlof en een vergoeding woon-werkverkeer.

Wij verwachten van onze werknemers dat ze integer zijn. Daarom worden alle medewerkers van de FIOD gescreend. De zwaarte van de screening is afhankelijk van de specifieke functie die je gaat bekleden. Pas als deze screening geen belemmeringen oproept kan je in dienst treden bij de FIOD.
Bijzonderheden

We ontvangen je brief en cv graag in een Word- of PDF-bestand. Als je een beroep doet op een voorrangspositie, stuur dan ook een kopie van die kennisgeving mee.

De voorkeur gaat uit naar kandidaten die het meest aansluiten bij het opgestelde profiel. Dit heeft betrekking op zowel de genoemde opleiding(en) als werkervaringseisen. Vermeld deze daarom duidelijk in je cv.

De Belastingdienst zet zich in om medewerkers in dienst te nemen die onder de doelgroep van de Wet banenafspraak vallen. Val je in deze doelgroep en sta je in het doelgroepenregister? Dan nodigen we ook jou uit om te reageren! Samen met jou kijken we of en hoe je eventueel invulling kunt geven aan deze functie. Meer weten? Klik dan hier!

Jouw sollicitatie wordt alleen in behandeling genomen als je met de sollicitatie-button reageert en je cv en motivatiebrief zijn bijgesloten. Na sluitingsdatum is het niet meer mogelijk om je sollicitatie in behandeling te nemen. Houd er rekening mee dat het solliciteren technische problemen met zich mee kan brengen. Wacht hiermee dus niet tot het laatste moment.
Meer over jouw toekomstige afdeling

Criminelen die geld witwassen. Mensen die zich verrijken ten koste van óns belastinggeld. Óf bedrijven die hun werknemers of leveranciers schaden door faillissementsfraude. Er is altijd iemand de dupe en fraude kent vele gezichten. Komt in het groot en klein voor én in alle lagen van de bevolking. Fraude bestrijden is dan ook van groot financieel én maatschappelijk belang en dat doet de FIOD, de opsporingsdienst van de Belastingdienst.

Naast de traditionele fiscale, financiële en economische onderzoeken, waaronder complexe faillissementsfraude, zijn witwasbestrijding en corruptiebestrijding terreinen waar de Fiod meer op inzet. Daarnaast is er toenemende aandacht voor de aanpak van terrorismefinanciering, cyberfraude en ondermijning. We werken met gebruik van digitale middelen en de inzet van moderne technologieën. Ook wordt steeds meer opgetreden en gehandeld in internationale context.

