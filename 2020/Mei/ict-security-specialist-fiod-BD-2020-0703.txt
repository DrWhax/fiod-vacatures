Stand­plaats Utrecht
Contractduur Tijdelijke aanstelling / Arbeidsovereenkomst voor bepaalde tijd met uitzicht op onbepaalde tijd
Uren per week 32 - 36
Maand­salaris €3.256 - €5.003
Salaris­niveau schaal 11
Niveau Bachelor - HBO

Vakgebied ICT, Orde / vrede / veiligheid
Reageren voor 26 mei Nog 14 dagen
Vacaturenummer 1099488
Plaatsingsdatum 5 mei 2020
Dienst­verband Arbeidsovereenkomst voor bepaalde tijd met uitzicht op onbepaalde tijd

Functie­omschrijving

"Ik bescherm de opsporingsgegevens binnen strafrechtelijke onderzoeken en daarnaast onze criminele inlichtingen. Dat doe ik voor de FIOD in het belang van de financiële veiligheid. Door optimale inzet van integrale beveiliging in afstemming met de rechercheurs en IT-forensische specialisten werken we aan IT-security for IT-forensics." Arnoud Goudbeek - Security officer FIOD en coördinerend adviseur integrale beveiliging.

Kun jij, als gedreven en stressbestendige bewaker, zorgen voor integrale beveiliging met de nadruk op informatiebeveiliging? Ben jij degene die ervoor zorgt dat opsporingsinformatie veilig is en niet wordt gehackt? En adviseer jij over de beveiliging van nieuwe informatiesystemen die wij in gebruik willen nemen?

FIOD Informatiemanagement (IM) is binnen de Informatievoorziening (IV)-keten van de Belastingdienst hét knooppunt tussen de gebruikersorganisatie van de FIOD en alle ondersteunende ICT-organisaties (binnen en buiten de Belastingdienst), ten behoeve van het optimaal functioneren van de Opsporing.

In jouw rol van aankomend IT security specialist bij de FIOD wil jij bijdragen aan bovenstaande. Je hebt een uitstekend begrip van techniek, maar verliest jezelf niet in details. Je bent in staat om ingewikkelde technische vraagstukken te vertalen naar eenvoudige en toegankelijke oplossingen, zodat betrokkenen weten wat er van hen wordt verwacht en zij daarnaar kunnen handelen. Je zorgt voor bewustwording onder medewerkers van de veiligheidsrisico's en borgt de specifieke informatiebeveiliging van onze organisatie en (ICT)middelen. Én je zorgt voor de interne beheersing van beveiligingsrisico's en toont aan dat afgesproken veiligheidsnormen ook daadwerkelijk worden nageleefd.

Als IT-security specialist zit je heel dicht op het primair proces van de FIOD en werk je nauw samen met hoogopgeleide specialisten op het gebied van informatiebeveiliging, architectuur, ontwikkeling en IT-forensics. Je begeleidt PEN-testen adviseert gevraagd en ongevraagd de organisatie en je hebt er zichtbaar plezier in om jouw kennis over te dragen. Je hebt contact met in- en externe partijen en opsporingsdiensten, zoals rechercheurs, juristen, specialisten IT-forensics en bijvoorbeeld de nationale politie en ICT-leveranciers.

Functie-eisen

    Je hebt een bachelorsdiploma in de richting van informatiebeveiliging of IT security.
    Je hebt 3 jaar relevante ervaring op het gebied van informatiebeveiliging en/ of technische computerbeveiliging.
    Je bent in bezit van of bent bereid om certificeringen zoals CISSP, CISM, CISA te halen.

Jouw competenties?

    netwerken
    creativiteit
    organisatiesensitiviteit
    omgevingsbewustzijn
    overtuigingskracht

Wat vinden we nog meer belangrijk?

Je weet hoofd- en bijzaken van elkaar te onderscheiden en kunt de kern van de zaak vervolgens uitstekend verwoorden en vertalen naar de praktijk. Je beschikt dan ook over uitstekende communicatieve vaardigheden, zowel mondeling als schriftelijk. Je hebt passie en drive en neemt initiatief, ook in lastige situaties. Je doet er alles aan om gemaakte plannen te realiseren en resultaten te bereiken. Dat doe je het liefst samen met anderen, die je altijd weet mee te nemen in en zo nodig kunt overtuigen van - jouw gedachten en ideeën. Je staat stevig in je schoenen, laat je niet snel uit het veld slaan en tegelijkertijd beschik je over een goed gevoel voor verhoudingen in een politiek-bestuurlijke organisatie.

Arbeids­voorwaarden

    Salaris­niveau schaal 11
    Salaris­omschrijving

    In beginsel vindt inschaling in de naast lagere salarisschaal plaats. Bij aanwezigheid van relevante kennis, ervaring of om arbeidsmarktoverwegingen kan inschaling op een hogere positie in de desbetreffende salarisschaal plaatsvinden. Ook bestaat de mogelijkheid om in bijzondere gevallen waarin de aanwezige kennis en/of ervaring dit rechtvaardigt, direct in de bij de functie behorende salarisschaal in te schalen.
    Maand­salaris Min €3.256  Max. €5.003 (bruto)
    Dienst­verband Arbeidsovereenkomst voor bepaalde tijd met uitzicht op onbepaalde tijd
    Contract­duur Tijdelijke aanstelling / Arbeidsovereenkomst voor bepaalde tijd met uitzicht op onbepaalde tijd
    Minimaal aantal uren per week 32
    Maximaal aantal uren per week 36

Overige arbeids­voorwaarden

Naast salaris ontvang je ook een individueel keuzebudget (IKB). Jouw IKB bestaat uit geld (IKB-budget) en tijd (IKB-uren). Het IKB geeft je de mogelijkheid om naar eigen keuze een deel van je maandinkomen te laten uitbetalen op de door jou gekozen tijdstippen. Én je hebt de mogelijkheid om je maandinkomen deels om te zetten in verlof of andersom. Ook kun je het IKB-budget besteden aan een fiscaal-vriendelijk doel, zoals bijvoorbeeld een fiets, bedrijfsfitness of vakliteratuur. De Rijksoverheid hecht sterk aan persoonlijke groei en loopbaanontwikkeling en biedt daarvoor tal van mogelijkheden. Tot de secundaire arbeidsvoorwaarden behoren onder meer studiefaciliteiten, ouderschapsverlof en een vergoeding woon-werkverkeer. Wij verwachten van onze werknemers dat ze integer zijn. Daarom worden alle medewerkers van de FIOD gescreend. De zwaarte van de screening is afhankelijk van de specifieke functie die je gaat bekleden. Voor deze functie betreft dat een VGB-B (AIVD B-screening). Pas als deze screening geen belemmeringen oproept kan je in dienst treden bij de FIOD.
Bijzonderheden

We ontvangen je brief en cv graag in een Word- of PDF-bestand. Als je een beroep doet op een voorrangspositie, stuur dan ook een kopie van die kennisgeving mee.

De voorkeur gaat uit naar kandidaten die het meest aansluiten bij het opgestelde profiel. Dit heeft betrekking op zowel de genoemde opleiding(en) als werkervaringseisen. Vermeld deze daarom duidelijk in je cv.

De Belastingdienst zet zich in om medewerkers in dienst te nemen die onder de doelgroep van de Wet banenafspraak vallen. Val je in deze doelgroep en sta je in het doelgroepenregister? Dan nodigen we ook jou uit om te reageren! Samen met jou kijken we of en hoe je eventueel invulling kunt geven aan deze functie. Meer weten? Klik dan hier!

Een (online) voorselectietest en/of een assessment kan deel uit maken van de sollicitatieprocedure (uitgezonderd interne horizontale kandidaten), evenals het maken van een casus, het opvragen van referenties en (online) screening, bijvoorbeeld via databanken, (zoekmachines) en sociale netwerken.

Jouw sollicitatie wordt alleen in behandeling genomen als je met de sollicitatie-button reageert en je cv en motivatiebrief zijn bijgesloten. Na sluitingsdatum is het niet meer mogelijk om je sollicitatie in behandeling te nemen. Houd er rekening mee dat het solliciteren technische problemen met zich mee kan brengen. Wacht hiermee dus niet tot het laatste moment.

Meer over jouw toekomstige afdeling

Criminelen die geld witwassen. Mensen die zich verrijken ten koste van óns belastinggeld. Óf bedrijven die hun werknemers of leveranciers schaden door faillissementsfraude. Er is altijd iemand de dupe en fraude kent vele gezichten. Komt in het groot en klein voor én in alle lagen van de bevolking.
Fraude bestrijden is dan ook van groot financieel én maatschappelijk belang en dat doet de FIOD, de opsporingsdienst van de Belastingdienst.

Naast de traditionele fiscale, financiële en economische onderzoeken, waaronder complexe faillissementsfraude, zijn witwasbestrijding en corruptiebestrijding terreinen waar de Fiod meer op inzet. Daarnaast is er toenemende aandacht voor de aanpak van terrorismefinanciering, cyberfraude en ondermijning. We werken met gebruik van digitale middelen en de inzet van moderne technologieën. Ook wordt steeds meer opgetreden en gehandeld in internationale context.

