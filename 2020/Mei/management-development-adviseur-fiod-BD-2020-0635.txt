Stand­plaats Utrecht
Contractduur Tijdelijke aanstelling / Arbeidsovereenkomst voor bepaalde tijd met uitzicht op onbepaalde tijd
Uren per week 32 - 36
Maand­salaris €3.815 - €5.671
Salaris­niveau schaal 12
Niveau Master/doctoraal

Vakgebied Personeel en organisatie
Reageren voor 21 mei Nog 9 dagen
Vacaturenummer 1088227
Plaatsingsdatum 1 mei 2020
Dienst­verband Arbeidsovereenkomst voor bepaalde tijd met uitzicht op onbepaalde tijd

Functie­omschrijving

"Als adviseur managementdevelopment leg ik constant de verbinding tussen persoonlijke ontwikkeling en de ontwikkeling van de organisatie. En dat bij een werkgever die midden in de maatschappij staat, hoe mooi is dat?” Maud - MD adviseur FIOD.

De wereld om ons heen verandert voortdurend. Ook fraudeurs worden steeds inventiever. Daarom is het van belang dat de medewerkers van de FIOD, de fiscale inlichtingen- en opsporingsdienst van de Belastingdienst, zich continu blijven ontwikkelen. Het team leren en ontwikkelen, dat uit adviseurs, ontwikkelaars en ondersteuners bestaat, bouwt samen met inhoudsexperts aan een positief leerklimaat binnen de FIOD.

In jouw rol van adviseur managementdevelopment (MD) val je rechtstreeks onder het directielid verantwoordelijk voor HR binnen de FIOD. Door jouw veelzijdige HR-kennis ben je breed inzetbaar binnen het vakgebied HR. Zo ben je een belangrijke strategische sparringpartner voor de directie, teamleiders en adviseurs, en draag je bij aan het strategisch personeelsplan, opleiding in zijn algemeenheid en werving en selectie. De nadruk in jouw werk ligt op MD. Zo ben je verantwoordelijk voor het uitvoeren en mede-ontwikkelen van het MD-beleid binnen de FIOD. Dit is primair gericht op het benoemen en volgen van de ontwikkeling van (aankomend) teamleiders. Jij voert de regie over het gehele MD-proces binnen de FIOD: een interessante mix van activiteiten met een goede balans tussen beleidsontwikkeling en uitvoering.

Met de collega’s van het team leren en ontwikkelen werk je nauw samen. Zo doe je voorstellen voor opleidings- en ontwikkelinterventies voor potentiële leidinggevenden. Je werkt nauw samen met O&P collega's binnen en buiten de FIOD op de vakgebieden MD, in- en doorstroom, leren en ontwikkelen, cultuur en
leiderschap. Voor ons managementteam ben jij een belangrijke adviseur als het gaat om de werving en selectie, voordrachten, benoemingen en ontwikkeling van (aankomend) teamleiders. Daarnaast hebben ook talent-ontwikkeling en de ontwikkeling van projectleiders en vakspecialisten binnen de FIOD jouw aandacht. Jij richt je op de ontwikkeling, in- en doorstroom van veelbelovende (potentiële) teamleiders. Ook zoek je uit aan welke ontwikkellijnen en programma’s behoefte is en zorg je voor de juiste vertaalslag. En je hebt oog voor de continue verbetering en innovatie van MD-processen voor de identificatie van (potentiële) leidinggevenden. Tot slot ben je namens de FIOD ook het aanspreekpunt voor diverse traineeprogramma’s.

Zullen we zakendoen en word jij de nieuwe MD collega bij de FIOD Of wil je liever eerst eens praten over jouw, misschien wel toekomstige werkzaamheden? Neem dan contact met ons op.

Functie-eisen

    Je hebt een master afgerond in een relevante richting, zoals organisatiekunde, onderwijskunde of organisatiepsychologie.
    Je hebt minimaal vijf jaar ervaring als adviseur managementdevelopment of een vergelijkbare functie.
    Je beschikt over meerjarige ervaring op het gebied personeelsontwikkeling en met managementdevelopment in het bijzonder.
    Je hebt kennis van organisaties, leiderschapsontwikkeling en humanresource-development.

Jouw competenties?

    resultaatgericht
    organisatiesensitiviteit
    overtuigingskracht
    samenwerken
    durf

Herken jij jezelf ook hierin?

De vertaalslag van diverse HR-thema's naar actueel MD-beleid? Laat dat maar aan jou over! Daarnaast beschik je over uitstekende adviesvaardigheden en breng jij jouw boodschappen helder en krachtig over, zowel aan partners binnen als buiten onze organisatie. Ook ben je creatief, organisatiesensitief en kun je goed omgaan met verschillende belangen en eventuele tegenstellingen. Verder ben je in staat een netwerk op te bouwen en te onderhouden, treed je integer en doortastend op als het nodig is, ben je geduldig en beschik je over een dosis doorzettingsvermogen.
Arbeids­voorwaarden

    Salaris­niveau schaal 12
    Salaris­omschrijving

    In beginsel vindt inschaling in de naast lagere salarisschaal plaats. Bij aanwezigheid van relevante kennis, ervaring of om arbeidsmarktoverwegingen kan inschaling op een hogere positie in de desbetreffende salarisschaal plaatsvinden. Ook bestaat de mogelijkheid om in bijzondere gevallen waarin de aanwezige kennis en/of ervaring dit rechtvaardigt, direct in de bij de functie behorende salarisschaal in te schalen.
    Maand­salaris Min €3.815  Max. €5.671 (bruto)
    Dienst­verband Arbeidsovereenkomst voor bepaalde tijd met uitzicht op onbepaalde tijd
    Contract­duur Tijdelijke aanstelling / Arbeidsovereenkomst voor bepaalde tijd met uitzicht op onbepaalde tijd
    Minimaal aantal uren per week 32
    Maximaal aantal uren per week 36

Overige arbeids­voorwaarden

Naast salaris ontvang je ook een individueel keuzebudget (IKB). Jouw IKB bestaat uit geld (IKB-budget) en tijd (IKB-uren). Het IKB geeft je de mogelijkheid om naar eigen keuze een deel van je maandinkomen te laten uitbetalen op de door jou gekozen tijdstippen. Én je hebt de mogelijkheid om je maandinkomen deels om te zetten in verlof of andersom. Ook kun je het IKB-budget besteden aan een fiscaal-vriendelijk doel, zoals bijvoorbeeld een fiets, bedrijfsfitness of vakliteratuur. De Rijksoverheid hecht sterk aan persoonlijke groei en loopbaanontwikkeling en biedt daarvoor tal van mogelijkheden. Tot de secundaire arbeidsvoorwaarden behoren onder meer studiefaciliteiten, ouderschapsverlof en een vergoeding woon-werkverkeer. Wij verwachten van onze werknemers dat ze integer zijn en we vragen aan nieuwe medewerkers een Verklaring Omtrent Gedrag (VOG). Als deze niet kan worden overlegd, volgt geen arbeidsovereenkomst of wordt de arbeidsovereenkomst na uiterlijk 3 maanden beëindigd wanneer duidelijk is dat geen VOG overgelegd kan worden. Wij bieden je een inwerkprogramma aan en afhankelijk van je opleiding en werkervaring een opleiding en/of training. Gedurende deze periode is het niet mogelijk om in deeltijd te werken. Als je deze periode hebt afgerond en bij goed functioneren, krijg je een arbeidsovereenkomst voor onbepaalde tijd. Als je de opleiding niet succesvol afrondt, wordt jouw arbeidsovereenkomst tussentijds beëindigd of niet verlengd. Voor de interne kandidaat geldt dan dat die wordt teruggeplaatst naar zijn oorspronkelijke organisatieonderdeel en wordt belast met werkzaamheden die gelijk of gelijksoortig zijn aan die van de oorspronkelijke functie.

Bijzonderheden

We ontvangen je brief en cv graag in een Word- of PDF-bestand. Als je een beroep doet op een voorrangspositie, stuur dan ook een kopie van die kennisgeving mee.

Onze selectieprocedure voor deze functie ziet er als volgt uit:
Allereerst wordt beoordeeld of een voorrangskandidaat binnen de Rijksoverheid in aanmerking komt voor deze functie.
Daarna wordt beoordeeld of jouw cv en motivatiebrief voldoen aan de gestelde functie-eisen.
Eind mei vinden de selectiegesprekken plaats. Én het assessment voor deze functie wordt uitgevoerd in juli. Onderaan deze vacature vind je meer uitleg over de stappen die je doorloopt in de sollicitatieprocedure.

De voorkeur gaat uit naar kandidaten die het meest aansluiten bij het opgestelde profiel. Dit heeft betrekking op zowel de genoemde opleiding(en) als werkervaringseisen. Vermeld deze daarom duidelijk in je cv.

Om bedrijfseconomische redenen worden medewerkers van de Belastingdienst die korter dan drie jaar in hun huidige functie werkzaam zijn of bezig zijn met een startopleiding of inwerktraject niet als eerste in beschouwing genomen.

De Belastingdienst zet zich in om medewerkers in dienst te nemen die onder de doelgroep van de Wet banenafspraak vallen. Val je in deze doelgroep en sta je in het doelgroepenregister? Dan nodigen we ook jou uit om te reageren! Samen met jou kijken we of en hoe je eventueel invulling kunt geven aan deze functie. Meer weten? Klik dan hier!

Een (online) voorselectietest en/of een assessment kan deel uit maken van de sollicitatieprocedure (uitgezonderd interne horizontale kandidaten), evenals het maken van een casus, het opvragen van referenties en (online) screening, bijvoorbeeld via databanken, (zoekmachines) en sociale netwerken.

Meer over jouw toekomstige afdeling

Criminelen die geld witwassen. Mensen die zich verrijken ten koste van óns belastinggeld. Óf bedrijven die hun werknemers of leveranciers schaden door faillissementsfraude. Er is altijd iemand de dupe en fraude kent vele gezichten. Komt in het groot en klein voor én in alle lagen van de bevolking.
Fraude bestrijden is dan ook van groot financieel én maatschappelijk belang en dat doet de FIOD, de opsporingsdienst van de Belastingdienst.

Naast de traditionele fiscale, financiële en economische onderzoeken, waaronder complexe faillissementsfraude, zijn witwasbestrijding en corruptiebestrijding terreinen waar de Fiod meer op inzet. Daarnaast is er toenemende aandacht voor de aanpak van terrorismefinanciering, cyberfraude en ondermijning. We werken met gebruik van digitale middelen en de inzet van moderne technologieën. Ook wordt steeds meer opgetreden en gehandeld in internationale context.
