Stand­plaats Apeldoorn
Contractduur Tijdelijke aanstelling / Arbeidsovereenkomst voor bepaalde tijd met uitzicht op onbepaalde tijd
Uren per week 32 - 36
Maand­salaris €3.256 - €5.003
Salaris­niveau schaal 11
Niveau Bachelor - HBO

Vakgebied ICT
Reageren voor 30 maart Nog 1 dag
Vacaturenummer 1093452
Plaatsingsdatum 4 maart 2020
Dienst­verband Arbeidsovereenkomst voor bepaalde tijd met uitzicht op onbepaalde tijd

Functie­omschrijving

"Het bouwen en beheren van een uniek forensisch IT-platform voor de FIOD is een uitdaging die ik samen met mijn team aanga. We gebruiken de nieuwste technologieën om de infrastructuur van een hoogbeveiligde forensische IT-omgeving én onszelf te ontwikkelen." Daan Kragt - System engineer forensisch IT-platform, datacenter services bij de Belastingdienst.

Onze missie? Rechercheurs van de FIOD en andere opsporingsdiensten te voorzien van het beste forensische IT-platform, zodat zij hun missie kunnen bereiken; het opsporen van belastingfraude. Met de vele wijzigingen die er het afgelopen jaar in het team infrastructuur digitaal rechercheren waren en de komende jaren komen, kunnen we jouw expertise als Linux-specialist goed gebruiken.

Wij bieden een prettige werkomgeving met leuke collega’s die diensten bieden aan de bijzondere opsporingsdiensten. Het gaat hier om een uitdagende omgeving waarin je al je creativiteit kwijt kunt. In jouw rol als senior Linux-specialist forensisch domein werk je als echte DevOps-engineer aan het uitdenken van de inrichting van het hostingplatform met de daarbij behorende automatisering en security. Je stemt af en borgt de vastgestelde concepten in vervolgontwerpen en realisatie. En je begeleidt deployments. Je zorgt dus niet alleen voor de configuratie, maar voegt ook extra functionaliteiten toe. Daarnaast verwerk je complexe verstoringen. Jij en jouw collega zijn dé experts op dit gebied; gevraagd en ongevraagd adviseren jullie collega’s over de implicaties van hun werk.

Jouw taken

    Je ontwerpt en realiseert een Linux-omgeving, inclusief automation-oplossingen.
    Je stemt oplossingen met collega’s af.
    Je houdt overzicht over gevolgen van ontwikkelwerkzaamheden voor het containerplatform.
    Je adviseert collega’s proactief.
    Je houdt vakkennis bij en draagt die actief uit binnen het team.
    Je begeleidt deployments van uitgewerkte oplossingen.
    Je lost complexe verstoringen op.

Zullen we zakendoen en word jij de nieuwe collega van Daan? Of wil je liever eerst eens praten over jouw misschien wel toekomstige werkzaamheden? Neem dan contact op met Joost Otten, teamleider forensisch domein, via 06-18608798.
Functie-eisen

    Je hebt minimaal een mbo 4-diploma in de richting van ICT en aantoonbaar hbo-niveau.
    Je hebt minimaal vijf jaar relevante werkervaring binnen informatievoorziening.
    Je hebt minimaal vijf jaar ervaring met complexe omgevingen.
    Je hebt kennis van implementatie en het aansluiten van infrastructuur.
    Je hebt kennis van Ubuntu Linux.
    Je hebt kennis van Ansible, Bash en/of Python-scripting.
    Je hebt kennis van Jenkins of vergelijkbare deploymentsystemen.
    Je hebt kennis van clusters zoals Hadoop, Elasticsearch en Cassandra.
    Je hebt kennis van de werkprocessen binnen informatievoorziening.

Jouw competenties?

    analyseren
    plannen en organiseren
    samenwerken
    omgevingsbewustzijn
    creativiteit

Herken jij jezelf ook hierin?

Jij voelt je thuis in de rol als spin in het web van het forensisch domein. Een rol die bovendien een beroep doet op jouw creativiteit en conceptuele denkvermogen. Je bent enthousiast over onze visie op de ontwikkeling van een software-defined-datacenter en wilt dat enthousiasme kwijt kunnen in jouw werkzaamheden. Werken in een hectische omgeving vind je fijn en je kunt goed focussen. Je werkt graag zelfstandig, maar krijgt ook energie van de samenwerking met anderen. Of je ooit uitgeleerd bent? Echt niet. Jij wilt altijd blijven groeien, zowel op persoonlijk vlak als vakinhoudelijk.
Arbeids­voorwaarden

    Salaris­niveau schaal 11
    Salaris­omschrijving

    In beginsel vindt inschaling in de naast lagere salarisschaal plaats. Bij aanwezigheid van relevante kennis, ervaring of om arbeidsmarktoverwegingen kan inschaling op een hogere positie in de desbetreffende salarisschaal plaatsvinden. Ook bestaat de mogelijkheid om in bijzondere gevallen waarin de aanwezige kennis en/of ervaring dit rechtvaardigt, direct in de bij de functie behorende salarisschaal in te schalen.
    Maand­salaris Min €3.256 – Max. €5.003 (bruto)
    Dienst­verband Arbeidsovereenkomst voor bepaalde tijd met uitzicht op onbepaalde tijd
    Contract­duur Tijdelijke aanstelling / Arbeidsovereenkomst voor bepaalde tijd met uitzicht op onbepaalde tijd
    Minimaal aantal uren per week 32
    Maximaal aantal uren per week 36

Overige arbeids­voorwaarden

Naast salaris ontvang je ook een individueel keuzebudget (IKB). Jouw IKB bestaat uit geld (IKB-budget) en tijd (IKB-uren). Het IKB geeft je de mogelijkheid om naar eigen keuze een deel van je maandinkomen te laten uitbetalen op de door jou gekozen tijdstippen. Én je hebt de mogelijkheid om je maandinkomen deels om te zetten in verlof of andersom. Ook kun je het IKB-budget besteden aan een fiscaal-vriendelijk doel, zoals bijvoorbeeld een fiets, bedrijfsfitness of vakliteratuur. De Rijksoverheid hecht sterk aan persoonlijke groei en loopbaanontwikkeling en biedt daarvoor tal van mogelijkheden. Tot de secundaire arbeidsvoorwaarden behoren onder meer studiefaciliteiten, ouderschapsverlof en een vergoeding woon-werkverkeer. Wij verwachten van onze werknemers dat ze integer zijn en we vragen aan nieuwe medewerkers een Verklaring Omtrent Gedrag (VOG). Als deze niet kan worden overlegd, volgt geen arbeidsovereenkomst of wordt de arbeidsovereenkomst na uiterlijk 3 maanden beëindigd wanneer duidelijk is dat geen VOG overgelegd kan worden.
Bijzonderheden

We ontvangen je brief en cv graag in een Word- of PDF-bestand. Als je een beroep doet op een voorrangspositie, stuur dan ook een kopie van die kennisgeving mee.

De voorkeur gaat uit naar kandidaten die het meest aansluiten bij het opgestelde profiel. Dit heeft betrekking op zowel de genoemde opleiding(en) als werkervaringseisen. Vermeld deze daarom duidelijk in je cv.

De Belastingdienst zet zich in om medewerkers in dienst te nemen die onder de doelgroep van de Wet banenafspraak vallen. Val je in deze doelgroep en sta je in het doelgroepenregister? Dan nodigen we ook jou uit om te reageren! Samen met jou kijken we of en hoe je eventueel invulling kunt geven aan deze functie. Meer weten? Klik dan hier!

Een (online) voorselectietest en/of een assessment kan deel uit maken van de sollicitatieprocedure (uitgezonderd interne horizontale kandidaten), evenals het maken van een casus, het opvragen van referenties en (online) screening, bijvoorbeeld via databanken, (zoekmachines) en sociale netwerken.
Meer over jouw toekomstige afdeling

De Directie Informatievoorziening (IV) heeft een integraal jaarplan. De organisatie werkt voor de gehele Belastingdienst en heeft als doel de Belastingdienst optimaal te ondersteunen. Daartoe werkt IV met de business samen op basis van functionele gelijkwaardigheid. In onderling overleg wordt de prioriteitstelling vastgesteld, waarbij de eindverantwoordelijkheid steeds meer schuift richting de business.

Onderdeel Data Center Services (DCS) verzorgt de voortbrenging en exploitatie van de generieke delen van de infrastructuur voor de Belastingdienst en mogelijk andere onderdelen van de Nederlandse overheid.

