Stand­plaats Utrecht
Uren per week 24 - 36
Vergoeding €628
Niveau Bachelor - HBO

Vakgebied Onderzoek / wetenschap, Reclame / communicatie / marketing / PR / voorl., Orde / vrede / veiligheid
Reageren voor 7 april Nog 9 dagen
Vacaturenummer 1095414
Plaatsingsdatum 17 maart 2020
Dienst­verband Afstudeerstage / scriptie
Periode 1 mei 2020 - 31 dec 2020

Functie­omschrijving

Het innovatie lab van de FIOD is op zoek naar een stagiaire die graag bijdraagt aan de opsporing van morgen.

Heb jij ideeën hoe je (nieuwe) media kunt inzetten om ons team binnen de FIOD op de kaart te zetten? Zet jij vlogs, blogs of een podcast in? Wij zijn op zoek naar een stagiair die onderzoekt welk communicatiemiddel effect heeft door hier onder andere mee te experimenteren. Je bent bijvoorbeeld in staat een videoconcept te ontwikkelen en produceren en weet waar je moet beginnen als het gaat om een podcast-studio opzetten.

Over Future Lab NOVA

Wij zijn het innovatieteam van de FIOD. Samen met rechercheurs maken wij de opsporing future proof. NOVA experimenteert met nieuwe tools, producten of processen om de opsporing te verbeteren. We gebruiken Design Thinking, Lean Startup en Agile methodes om tot vernieuwing te komen.

Stageopdracht:

NOVA is op zoek naar een student die bij ons onderzoek kan doen naar de communicatiemiddelen die wij, als team, het beste kunnen inzetten. Met als doel de naamsbekendheid van het team te verhogen en de werkvloer effectief te bereiken.

Wij zijn op zoek naar een formule die niet teveel capaciteit kost (editen, scripts, etc) en uitvoerbaar is door mensen uit het team. Tijdens de stage moet deze formule tot stand komen, maar nog belangrijker: er moet worden geëxperimenteerd. Er wordt verwacht dat er concreet producten worden opgeleverd. Bij een succesvolle formule neemt het team het stokje over.

Je kan direct starten met de stage, maar in overleg is later starten ook mogelijk.

Tijdens deze stage zal je onderzoek doen naar de volgende componenten:

    Hoe komt ons merk Future Lab NOVA tot uiting in onze communicatie.
    Welke communicatiemiddelen hebben welk gewenst effect.
    Relevante content voor de juiste middelen.
    Validatie van de middelen en content door experimenten.

Zullen we zaken doen en word jij onze nieuwe stagiaire? Of wil je eerst praten over jouw toekomstige werkzaamheden? Neem dan contact met ons op.

Let op: kijk bij het kopje bijzonderheden hoe je kan solliciteren voor deze stage.
Functie-eisen

    Je bent een hbo-student.
    Je hebt voldoende studiepunten om deze stage te kunnen lopen.
    Je bent minimaal 24 tot 36 uur per week beschikbaar.
    Je hebt verstand van techniek: licht, apparatuur en uitrusting.
    Je hebt ervaring met deze software: Adobe Creative Suite, Effecten, montage en editing.
    Voordat je start aan de stage dien je je VOG (Verklaring Omtrent Gedrag) te krijgen.

Arbeids­voorwaarden

    Dienst­verband Afstudeerstage / scriptie
    Minimaal aantal uren per week 24
    Maximaal aantal uren per week 36

Bijzonderheden

Om te solliciteren ontvangen we graag jouw cv en een zelf gecreëerde video waarin jij jouw skills demonstreert. Probeer in maximaal 60 seconden uit te leggen waarom jij de geschikte kandidaat bent.

Aangezien je geen videobestand kan uploaden bij deze sollicitatie ontvangen we graag in jouw motivatiebrief een link naar jouw video.

Je hoeft geen motivatiebrief te schrijven, maar gebruik deze voor de link.

Wij maken onze selectie op basis van de ingezonden video's. Veel succes.

Jouw sollicitatie wordt alleen in behandeling genomen als je met de sollicitatie-button reageert en je cv en motivatiebrief (bestand met de link) zijn bijgesloten. Na sluitingsdatum is het niet meer mogelijk om je sollicitatie in behandeling te nemen. Houd er rekening mee dat het solliciteren technische problemen met zich mee kan brengen. Wacht hiermee dus niet tot het laatste moment.

