Stand­plaats Amsterdam
Contractduur Tijdelijke aanstelling / Arbeidsovereenkomst voor bepaalde tijd met uitzicht op onbepaalde tijd
Uren per week 32 - 36
Maand­salaris €2.737 - €5.003
Salaris­niveau schaal 9, schaal 10, schaal 11
Niveau Bachelor - HBO

Vakgebied Orde / vrede / veiligheid
Reageren voor 8 april Nog 10 dagen
Vacaturenummer 1096021
Plaatsingsdatum 13 maart 2020
Dienst­verband Arbeidsovereenkomst voor bepaalde tijd met uitzicht op onbepaalde tijd

Functie­omschrijving

"Het bewaken van de kwaliteit van dossiers door het lezen van processen-verbaal is een vak apart binnen de opsporing, maar een heel leuk vak waarin je al je juridische kennis optimaal kan benutten. Je bent onder andere sparringpartner, (juridische) vraagbaak, interactief, communicatief als ook gezaghebbend op het gebied van processen-verbaal." Rob - Medewerker Kwaliteit/PV-lezer bij de FIOD van de Belastingdienst.

In deze functie borg je de kwaliteit van de processen-verbaal die rechercheurs schrijven in hun onderzoeken. Deze onderzoeken kunnen betrekking hebben op douane en/of fiscaal gerelateerde fraude, financieel economische criminaliteit zoals faillissementsfraude en witwassen en het afpakken van crimineel vermogen. Rechercheurs leggen hun bevindingen zorgvuldig en feitelijk vast in een proces-verbaal. Jij geeft feedback op deze processen-verbaal met een inhoudelijke, juridische en taalkundige blik. Je overziet het speelveld van de FIOD en begrijpt de rol en reactie van betrokken partijen zoals het Functioneel Parket en de advocatuur. Op een goede, constructieve manier koppel jij je bevindingen terug aan de rechercheurs.

In deze functie werk je enerzijds zelfstandig bij de beoordeling van de processen-verbaal, anderzijds werk je samen met de rechercheurs om tot een kwalitatief goed dossier te komen. Je vormt een onafhankelijk oordeel en weet dit op goede manier over te brengen aan de collega’s. In discussies straal je gezag uit en blijf je overeind. Tegelijkertijd ben je pragmatisch in je aanpak en denk je in oplossingen. Je bent toegankelijk en bent een belangrijke schakel tussen de rechercheurs en het dossier. In de dossiers heb je een helicopterview en zie je verbanden en eventuele tegenstrijdigheden. Je bent in staat aanbevelingen te doen ter verbetering van de kwaliteit van processen-verbaal in algemene zin.

Naast jouw kernwerkzaamheden van PV-lezen, houd jij je ook op de hoogte van juridische ontwikkelingen, weet je deze te vertalen naar de dagelijkse praktijk en vind je het leuk om die kennis en bevindingen te delen met collega’s. Ook ben je trekker van een dossiergroep en denk je samen met de dossiervormers mee over de (administratieve) indeling van het strafrechtdossier.

Word jij de collega van Rob? Of wil je liever eerst eens praten over jouw, misschien wel toekomstige werkzaamheden? Neem dan contact met ons op.
Functie-eisen

    Je beschikt minimaal over een hbo-bachelorsdiploma, bijvoorbeeld rechten. Als je geen juridisch diploma hebt, ben je in ieder geval aantoonbaar juridisch onderlegd;
    Je hebt kennis van strafrecht en strafvordering en je hebt inzicht in/kennis van het strafproces;
    Je hebt ruime werkervaring in een functie waarbij het beoordelen van documenten met een juridische blik een belangrijk onderdeel is;
    Het is een pré als je opsporingservaring hebt en zelf processen-verbaal hebt geschreven.

Jouw competenties

    analyseren
    onafhankelijkheid
    schriftelijke uitdrukkingsvaardigheid
    overtuigingskracht
    accuraat werken

Arbeids­voorwaarden

    Salaris­niveau schaal 9, schaal 10, schaal 11
    Salaris­omschrijving

    In beginsel vindt inschaling in de naast lagere salarisschaal plaats. Bij aanwezigheid van relevante kennis, ervaring of om arbeidsmarktoverwegingen kan inschaling op een hogere positie in de desbetreffende salarisschaal plaatsvinden. Ook bestaat de mogelijkheid om in bijzondere gevallen waarin de aanwezige kennis en/of ervaring dit rechtvaardigt, direct in de bij de functie behorende salarisschaal in te schalen.
    Maand­salaris Min €2.737 – Max. €5.003 (bruto)
    Dienst­verband Arbeidsovereenkomst voor bepaalde tijd met uitzicht op onbepaalde tijd
    Contract­duur Tijdelijke aanstelling / Arbeidsovereenkomst voor bepaalde tijd met uitzicht op onbepaalde tijd
    Minimaal aantal uren per week 32
    Maximaal aantal uren per week 36

Overige arbeids­voorwaarden

Naast salaris ontvang je ook een individueel keuzebudget (IKB). Jouw IKB bestaat uit geld (IKB-budget) en tijd (IKB-uren). Het IKB geeft je de mogelijkheid om naar eigen keuze een deel van je maandinkomen te laten uitbetalen op de door jou gekozen tijdstippen. Én je hebt de mogelijkheid om je maandinkomen deels om te zetten in verlof of andersom. Ook kun je het IKB-budget besteden aan een fiscaal-vriendelijk doel, zoals bijvoorbeeld een fiets, bedrijfsfitness of vakliteratuur. De Rijksoverheid hecht sterk aan persoonlijke groei en loopbaanontwikkeling en biedt daarvoor tal van mogelijkheden. Tot de secundaire arbeidsvoorwaarden behoren onder meer studiefaciliteiten, ouderschapsverlof en een vergoeding woon-werkverkeer. Wij verwachten van onze werknemers dat ze integer zijn. Daarom worden alle medewerkers van de FIOD gescreend. De zwaarte van de screening is afhankelijk van de specifieke functie die je gaat bekleden. Pas als deze screening geen belemmeringen oproept kan je in dienst treden bij de FIOD. Wij bieden je een inwerkprogramma aan en afhankelijk van je opleiding en werkervaring een opleiding en/of training. Gedurende deze periode is het niet mogelijk om in deeltijd te werken. Als je deze periode hebt afgerond en bij goed functioneren, krijg je een arbeidsovereenkomst voor onbepaalde tijd. Als je de opleiding niet succesvol afrondt, wordt jouw arbeidsovereenkomst tussentijds beëindigd of niet verlengd. Voor de interne kandidaat geldt dan dat die wordt teruggeplaatst naar zijn oorspronkelijke organisatieonderdeel en wordt belast met werkzaamheden die gelijk of gelijksoortig zijn aan die van de oorspronkelijke functie.
Bijzonderheden

We ontvangen je brief en cv graag in een Word- of PDF-bestand. Als je een beroep doet op een voorrangspositie, stuur dan ook een kopie van die kennisgeving mee.

De voorkeur gaat uit naar kandidaten die het meest aansluiten bij het opgestelde profiel. Dit heeft betrekking op zowel de genoemde opleiding(en) als werkervaringseisen. Vermeld deze daarom duidelijk in je cv.

De Belastingdienst zet zich in om medewerkers in dienst te nemen die onder de doelgroep van de Wet banenafspraak vallen. Val je in deze doelgroep en sta je in het doelgroepenregister? Dan nodigen we ook jou uit om te reageren! Samen met jou kijken we of en hoe je eventueel invulling kunt geven aan deze functie. Meer weten? Klik dan hier!

Een (online) voorselectietest en/of een assessment kan deel uit maken van de sollicitatieprocedure (uitgezonderd interne horizontale kandidaten), evenals het maken van een casus, het opvragen van referenties en (online) screening, bijvoorbeeld via databanken, (zoekmachines) en sociale netwerken.

Jouw sollicitatie wordt alleen in behandeling genomen als je met de sollicitatie-button reageert en je cv en motivatiebrief zijn bijgesloten. Na sluitingsdatum is het niet meer mogelijk om je sollicitatie in behandeling te nemen. Houd er rekening mee dat het solliciteren technische problemen met zich mee kan brengen. Wacht hiermee dus niet tot het laatste moment.
Meer over jouw toekomstige afdeling

Criminelen die geld witwassen. Mensen die zich verrijken ten koste van óns belastinggeld. Óf bedrijven die hun werknemers of leveranciers schaden door faillissementsfraude. Er is altijd iemand de dupe en fraude kent vele gezichten. Komt in het groot en klein voor én in alle lagen van de bevolking.
Fraude bestrijden is dan ook van groot financieel én maatschappelijk belang en dat doet de FIOD, de opsporingsdienst van de Belastingdienst.

Naast de traditionele fiscale, financiële en economische onderzoeken, waaronder complexe faillissementsfraude, zijn witwasbestrijding en corruptiebestrijding terreinen waar de Fiod meer op inzet. Daarnaast is er toenemende aandacht voor de aanpak van terrorismefinanciering, cyberfraude en ondermijning. We werken met gebruik van digitale middelen en de inzet van moderne technologieën. Ook wordt steeds meer opgetreden en gehandeld in internationale context.

