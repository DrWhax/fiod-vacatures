Stand­plaats Breda
Contractduur Tijdelijke aanstelling / Arbeidsovereenkomst voor bepaalde tijd met uitzicht op onbepaalde tijd
Uren per week 32 - 36
Maand­salaris €2.737 - €5.003
Salaris­niveau schaal 9, schaal 10, schaal 11
Niveau Bachelor - HBO

Vakgebied Financieel / economisch
Reageren voor 6 april Nog 8 dagen
Vacaturenummer 1088245
Plaatsingsdatum 16 maart 2020
Dienst­verband Arbeidsovereenkomst voor bepaalde tijd met uitzicht op onbepaalde tijd

Functie­omschrijving

"Veel en boeiende informatie doorgronden. Overzicht behouden en goede analyses aanleveren. Dat zijn onze cruciale bijdrages aan het opsporingsproces." Angelique - Operationeel analist bij de FIOD regio Rotterdam.

Bij de FIOD regio Rotterdam werken meerdere analisten verdeeld over een aantal teams. Een daarvan is het opsporingsteam in Breda. Hier worden diverse onderzoeken uitgevoerd, zowel voor de Douane en de Belastingdienst als andere organisaties. Tussen de teams in de regio is gezamenlijk overleg en onderlinge samenwerking.

Als operationeel analist bij de FIOD voer je analyses uit binnen complexe opsporingsonderzoeken. Je stelt een analyseplan op, bepaalt welke data nodig zijn en waar je die kunt vinden. Nadat je de data hebt ontvangen, voer je operationele analyses uit naar mogelijke verbanden tussen verdachten, getuigen, locaties, goederenstromen, geldstromen en e-mailverkeer. Ook voer je printlijstanalyses, tap-analyses, analyses van criminele structuren en verhooranalyses uit en stel je bewijsmatrixen op. Zo maak je onderlinge verbanden tussen verschillende strafbare feiten zichtbaar.

De uitkomst van jouw analyses leg je nauwkeurig vast. En het is de basis voor jouw advies over mogelijke interventiestrategieën binnen het opsporingsonderzoek. Je werkt met beschikbare bronnen. Maar tegelijkertijd houd je je ogen en oren open voor mogelijkheden om al die beschikbare informatie te verrijken, of vanuit nieuwe invalshoeken te bekijken. Je denkt vanuit het perspectief van de ander of het onderwerp van je onderzoek en probeert altijd nieuwe verbanden bloot te leggen. Ook treed je af en toe als financieel rechercheur op in opsporingsonderzoeken in Breda. Je maakt gebruik van en past financiële en digitale recherchetechnieken toe. Financieel rechercheren betekent "follow the money". Daarbij volg je de geldstromen die naar de mogelijke fraudeur leiden. Daarnaast leer je op de juiste manier gebruik te maken van dwangmiddelen zoals telefoontaps, doorzoekingen en het verhoren van personen.

Zullen we zakendoen en word jij de nieuwe collega van Angelique? Of wil je liever eerst eens praten over jouw misschien wel toekomstige werkzaamheden? Neem dan contact met ons op.
Functie-eisen

    Je hebt een hbo-bachelordiploma in bijvoorbeeld data-science, econometrie of een financieel-economische richting.
    Je hebt een training operationele criminaliteitsanalyse succesvol afgerond of je bent bereid de training te volgen.
    Je hebt minimaal drie jaar ervaring als bijvoorbeeld data- of CDD-analist
    Je hebt aantoonbare recente ervaring met de ontwikkeling van hypotheses en scenario’s, het genereren van (sturings)informatie en het adviseren hierover.
    Je hebt ervaring met het analyseren van grote hoeveelheden informatie vanuit verschillende bronnen en het maken van query’s, en kunt werken met data vanuit verschillende datastructuren.
    Je bent algemeen opsporingsambtenaar of bent bereid deze bevoegdheid te behalen.
    Je hebt rijbewijs B.

Jouw competenties?

    analyseren
    oordeelsvorming
    creativiteit
    samenwerken
    overtuigingskracht

Herken jij jezelf ook hierin?
Je kunt complexe dossiers inzichtelijk maken en hoofd- van bijzaken onderscheiden. Ook weet je hoe je je interne netwerk het beste kunt inzetten. Je werkt proactief en vanuit het teambelang, en vindt samenwerking belangrijk om zaken af te ronden. Buiten kantoortijden werken vind je geen probleem.
Arbeids­voorwaarden

    Salaris­niveau schaal 9, schaal 10, schaal 11
    Salaris­omschrijving

    In beginsel vindt inschaling in de naast lagere salarisschaal plaats. Bij aanwezigheid van relevante kennis, ervaring of om arbeidsmarktoverwegingen kan inschaling op een hogere positie in de desbetreffende salarisschaal plaatsvinden. Ook bestaat de mogelijkheid om in bijzondere gevallen waarin de aanwezige kennis en/of ervaring dit rechtvaardigt, direct in de bij de functie behorende salarisschaal in te schalen.
    Maand­salaris Min €2.737 – Max. €5.003 (bruto)
    Dienst­verband Arbeidsovereenkomst voor bepaalde tijd met uitzicht op onbepaalde tijd
    Contract­duur Tijdelijke aanstelling / Arbeidsovereenkomst voor bepaalde tijd met uitzicht op onbepaalde tijd
    Minimaal aantal uren per week 32
    Maximaal aantal uren per week 36

Overige arbeids­voorwaarden

Naast salaris ontvang je ook een individueel keuzebudget (IKB). Jouw IKB bestaat uit geld (IKB-budget) en tijd (IKB-uren). Het IKB geeft je de mogelijkheid om naar eigen keuze een deel van je maandinkomen te laten uitbetalen op de door jou gekozen tijdstippen. Én je hebt de mogelijkheid om je maandinkomen deels om te zetten in verlof of andersom. Ook kun je het IKB-budget besteden aan een fiscaal-vriendelijk doel, zoals bijvoorbeeld een fiets, bedrijfsfitness of vakliteratuur. De Rijksoverheid hecht sterk aan persoonlijke groei en loopbaanontwikkeling en biedt daarvoor tal van mogelijkheden. Tot de secundaire arbeidsvoorwaarden behoren onder meer studiefaciliteiten, ouderschapsverlof en een vergoeding woon-werkverkeer. Wij verwachten van onze werknemers dat ze integer zijn. Daarom worden alle medewerkers van de FIOD gescreend. De zwaarte van de screening is afhankelijk van de specifieke functie die je gaat bekleden. Pas als deze screening geen belemmeringen oproept kan je in dienst treden bij de FIOD. Wij bieden je een inwerkprogramma aan en afhankelijk van je opleiding en werkervaring een opleiding en/of training. Gedurende deze periode is het niet mogelijk om in deeltijd te werken. Als je deze periode hebt afgerond en bij goed functioneren, krijg je een arbeidsovereenkomst voor onbepaalde tijd. Als je de opleiding niet succesvol afrondt, wordt jouw arbeidsovereenkomst tussentijds beëindigd of niet verlengd. Voor de interne kandidaat geldt dan dat die wordt teruggeplaatst naar zijn oorspronkelijke organisatieonderdeel en wordt belast met werkzaamheden die gelijk of gelijksoortig zijn aan die van de oorspronkelijke functie. Als je de opleiding niet succesvol afrondt, wordt jouw arbeidsovereenkomst tussentijds beëindigd of niet verlengd. Voor de interne kandidaat geldt dan dat die wordt teruggeplaatst naar zijn oorspronkelijke organisatieonderdeel en wordt belast met werkzaamheden die gelijk of gelijksoortig zijn aan die van de oorspronkelijke functie.
Bijzonderheden

We ontvangen je brief en cv graag in een Word- of PDF-bestand. Als je een beroep doet op een voorrangspositie, stuur dan ook een kopie van die kennisgeving mee.

Onze selectieprocedure voor deze functie ziet er als volgt uit:
Allereerst wordt beoordeeld of een voorrangskandidaat binnen de Rijksoverheid in aanmerking komt voor deze functie.
Daarna wordt beoordeeld of jouw cv en motivatiebrief voldoen aan de gestelde functie-eisen. Als dat het geval is, vindt van (datum) tot en met (datum) de voorselectietest plaats en de zogenaamde controletest vindt plaats op (datum).
Op (datum) óf Van (datum) tot en met (datum) vinden de selectiegesprekken plaats. Én het assessment voor deze functie wordt uitgevoerd op (datum) óf van (datum) tot en met (datum). Onderaan deze vacature vind je meer uitleg over de stappen die je doorloopt in de sollicitatieprocedure.

De voorkeur gaat uit naar kandidaten die het meest aansluiten bij het opgestelde profiel. Dit heeft betrekking op zowel de genoemde opleiding(en) als werkervaringseisen. Kandidaten met een master diploma worden niet als eerste in beschouwing genomen. Vermeld deze daarom duidelijk in je cv.

Om bedrijfseconomische redenen worden medewerkers van de Belastingdienst die korter dan drie jaar in hun huidige functie werkzaam zijn of bezig zijn met een startopleiding of inwerktraject niet als eerste in beschouwing genomen.

De Belastingdienst zet zich in om medewerkers in dienst te nemen die onder de doelgroep van de Wet banenafspraak vallen. Val je in deze doelgroep en sta je in het doelgroepenregister? Dan nodigen we ook jou uit om te reageren! Samen met jou kijken we of en hoe je eventueel invulling kunt geven aan deze functie. Meer weten? Klik dan hier!

Een (online) voorselectietest en/of een assessment kan deel uit maken van de sollicitatieprocedure (uitgezonderd interne horizontale kandidaten), evenals het maken van een casus, het opvragen van referenties en (online) screening, bijvoorbeeld via databanken, (zoekmachines) en sociale netwerken.
Meer over jouw toekomstige afdeling

Criminelen die geld witwassen. Mensen die zich verrijken ten koste van óns belastinggeld. Óf bedrijven die hun werknemers of leveranciers schaden door faillissementsfraude. Er is altijd iemand de dupe en fraude kent vele gezichten. Komt in het groot en klein voor én in alle lagen van de bevolking.
Fraude bestrijden is dan ook van groot financieel én maatschappelijk belang en dat doet de FIOD, de opsporingsdienst van de Belastingdienst.

Naast de traditionele fiscale, financiële en economische onderzoeken, waaronder complexe faillissementsfraude, zijn witwasbestrijding en corruptiebestrijding terreinen waar de Fiod meer op inzet. Daarnaast is er toenemende aandacht voor de aanpak van terrorismefinanciering, cyberfraude en ondermijning. We werken met gebruik van digitale middelen en de inzet van moderne technologieën. Ook wordt steeds meer opgetreden en gehandeld in internationale context.

