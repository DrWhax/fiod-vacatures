Stand­plaats Amsterdam
Contractduur Tijdelijke aanstelling / Arbeidsovereenkomst voor bepaalde tijd met uitzicht op onbepaalde tijd
Uren per week 32 - 36
Maand­salaris €2.737 - €5.003
Salaris­niveau schaal 9, schaal 10, schaal 11
Niveau Bachelor - HBO

Vakgebied Orde / vrede / veiligheid
Reageren voor 31 maart Nog 2 dagen
Vacaturenummer 1094489
Plaatsingsdatum 13 maart 2020
Dienst­verband Arbeidsovereenkomst voor bepaalde tijd met uitzicht op onbepaalde tijd

Functie­omschrijving

“Als ervaren rechercheur is dit een prachtig team om je expertise in de praktijk te brengen. Ik zet al mijn tactische kennis uit de klassieke opsporingswereld in en meng dit met geavanceerde technologieën. Met een multidisciplinair team gaan we op zoek naar de waarheid achter financiële fraude en witwaspraktijken. We pakken crimineel vermogen af, ook als dat vermogen digitaal is in de vorm van cryptocurrencies.” Cybercrime rechercheur Financial Advanced Cyber Team bij de FIOD.

Het Financial Advanced Cyber Team (FACT) is het kenniscentrum én opsporingsteam van de FIOD op het gebied van cybercrime. We richten ons op geavanceerde technologieën op fiscaal en financieel-economisch gebied. En vooral: op misbruik hiervan. Wij houden de ontwikkelingen in de gaten, kennen de trends en leren ze begrijpen. Is er sprake van misbruik bij fraude of witwassen? Dan sporen we de daders op. Daarbij werken we nauw samen met andere opsporingsteams binnen de FIOD en met opsporingsdiensten in binnen- en buitenland. Verder zetten we onze kennis en ervaring in om onze FIOD-collega’s te trainen.

In het FACT wordt gewerkt aan zaken waarin de nieuwste financiële technologie een grote rol speelt, zoals versleuteling van gegevens en, blockchain technologie. Cryptocurrencies brengen een nieuwe dynamiek en complexiteit met zich mee in casussen. Het betreft zaken die zich online afspelen waarbij landsgrenzen voor criminelen geen enkele barrière vormen, internationale samenwerking voor ons essentieel is en de vluchtigheid van gegevens zorgt dat er snel gehandeld moet worden. Zaken met een hoog afbreukrisico die de meest uiteenlopende aandachtsgebieden raken. Denk bijvoorbeeld aan fiscale-, financieel-economische of goederenfraude. Aan witwassen of corruptie. Of aan het waarborgen van de integriteit van het financiële stelsel en de bestrijding van georganiseerde criminaliteit.

In deze functie voer je zelfstandig en in samenwerking met andere collega’s opsporingsonderzoeken uit. Deze onderzoeken kunnen betrekking hebben op douane en/of fiscaal gerelateerde fraude, financieel economische criminaliteit zoals witwassen en het afpakken van crimineel vermogen. Je bevindingen leg je zorgvuldig en feitelijk vast in een proces-verbaal.

In je onderzoek gebruik je zowel financiële- als digitale recherchetechnieken. Financieel rechercheren betekent follow the money. Daarbij volg je de geldstromen die naar de mogelijke crimineel leiden. Bij het rechercheren gebruik je allerlei digitale bronnen én digitale administraties en transacties om verdachte zaken op te sporen. Ook maak je op de juiste manier gebruik van dwangmiddelen zoals internet- of telefoontaps, doorzoekingen en het aanhouden en verhoren van personen: dwangmiddelen met grote impact voor betrokkenen waar jij uiterst zorgvuldig en verantwoord mee om weet te gaan.

Op dit moment ligt naast het bewijzen van het strafbare feit de nadruk op het traceren en in beslag nemen van middelen die op criminele wijze zijn verkregen. En omdat de plegers van deze delicten regelmatig de meest moderne methoden en geavanceerde technieken gebruiken, wordt van jou verwacht dat je midden in het leven staat zodat je deze methoden en technieken doorziet en die kennis en bevindingen deelt met collega’s.

Zullen we zaken doen en word jij onze nieuwe collega? Of wil je liever eerst eens praten over jouw misschien wel toekomstige werkzaamheden? Neem dan contact met ons op.
Functie-eisen

    Je hebt een bachelorsdiploma.
    Je hebt minimaal 3 jaar ervaring in de opsporing of met rechercheren.
    Je hebt aantoonbare affiniteit met (de ontwikkelingen in) de digitale wereld.
    Je bent in het bezit van een rijbewijs B.
    Je bent bereid om buiten kantooruren te werken.

Jouw competenties?

    analytisch vermogen
    flexibiliteit
    besluitvaardigheid
    doorzettingsvermogen
    omgevingsbewustzijn

Herken jij jezelf ook hierin?
Op een creatieve en overtuigende wijze recherchewerk verrichten; daar ga jij voor. Je zet je tanden in een onderzoek, net zolang totdat het doel is bereikt. Hiervoor durf je ook afwijkende routes te bewandelen. Loop je tegen moeilijkheden aan? Dan maak jij er mogelijkheden van. En die weet je zowel mondeling als schriftelijk uitstekend te communiceren naar anderen. Samenwerken is sowieso iets wat je goed kunt, net als plannen en organiseren. Daarnaast voer je al je werkzaamheden uiteraard op een integere wijze uit. Bij de FIOD vinden we (wederzijds) vertrouwen en oprechte betrokkenheid namelijk van grote waarde. En dat is precies waar jij jezelf in herkent!
Arbeids­voorwaarden

    Salaris­niveau schaal 9, schaal 10, schaal 11
    Salaris­omschrijving

    In beginsel vindt inschaling in de naast lagere salarisschaal plaats. Bij aanwezigheid van relevante kennis, ervaring of om arbeidsmarktoverwegingen kan inschaling op een hogere positie in de desbetreffende salarisschaal plaatsvinden. Ook bestaat de mogelijkheid om in bijzondere gevallen waarin de aanwezige kennis en/of ervaring dit rechtvaardigt, direct in de bij de functie behorende salarisschaal in te schalen.
    Maand­salaris Min €2.737 – Max. €5.003 (bruto)
    Dienst­verband Arbeidsovereenkomst voor bepaalde tijd met uitzicht op onbepaalde tijd
    Contract­duur Tijdelijke aanstelling / Arbeidsovereenkomst voor bepaalde tijd met uitzicht op onbepaalde tijd
    Minimaal aantal uren per week 32
    Maximaal aantal uren per week 36

Overige arbeids­voorwaarden

Naast salaris ontvang je ook een individueel keuzebudget (IKB). Jouw IKB bestaat uit geld (IKB-budget) en tijd (IKB-uren). Het IKB geeft je de mogelijkheid om naar eigen keuze een deel van je maandinkomen te laten uitbetalen op de door jou gekozen tijdstippen. Én je hebt de mogelijkheid om je maandinkomen deels om te zetten in verlof of andersom. Ook kun je het IKB-budget besteden aan een fiscaal-vriendelijk doel, zoals bijvoorbeeld een fiets, bedrijfsfitness of vakliteratuur. De Rijksoverheid hecht sterk aan persoonlijke groei en loopbaanontwikkeling en biedt daarvoor tal van mogelijkheden. Tot de secundaire arbeidsvoorwaarden behoren onder meer studiefaciliteiten, ouderschapsverlof en een vergoeding woon-werkverkeer. Wij verwachten van onze werknemers dat ze integer zijn. Daarom worden alle medewerkers van de FIOD gescreend. De zwaarte van de screening is afhankelijk van de specifieke functie die je gaat bekleden. Pas als deze screening geen belemmeringen oproept kan je in dienst treden bij de FIOD. Wij bieden je een inwerkprogramma aan en afhankelijk van je opleiding en werkervaring een opleiding en/of training. Gedurende deze periode is het niet mogelijk om in deeltijd te werken. Als je deze periode hebt afgerond en bij goed functioneren, krijg je een arbeidsovereenkomst voor onbepaalde tijd. Als je de opleiding niet succesvol afrondt, wordt jouw arbeidsovereenkomst tussentijds beëindigd of niet verlengd. Voor de interne kandidaat geldt dan dat die wordt teruggeplaatst naar zijn oorspronkelijke organisatieonderdeel en wordt belast met werkzaamheden die gelijk of gelijksoortig zijn aan die van de oorspronkelijke functie.
Bijzonderheden

We ontvangen je brief en cv graag in een Word- of PDF-bestand. Als je een beroep doet op een voorrangspositie, stuur dan ook een kopie van die kennisgeving mee.

De voorkeur gaat uit naar kandidaten die het meest aansluiten bij het opgestelde profiel. Dit heeft betrekking op zowel de genoemde opleiding(en) als werkervaringseisen. Vermeld deze daarom duidelijk in je cv.

Om bedrijfseconomische redenen worden medewerkers van de Belastingdienst die korter dan drie jaar in hun huidige functie werkzaam zijn of bezig zijn met een startopleiding of inwerktraject niet als eerste in beschouwing genomen.

De Belastingdienst zet zich in om medewerkers in dienst te nemen die onder de doelgroep van de Wet banenafspraak vallen. Val je in deze doelgroep en sta je in het doelgroepenregister? Dan nodigen we ook jou uit om te reageren! Samen met jou kijken we of en hoe je eventueel invulling kunt geven aan deze functie. Meer weten? Klik dan hier!

Een (online) voorselectietest en/of een assessment kan deel uit maken van de sollicitatieprocedure (uitgezonderd interne horizontale kandidaten), evenals het maken van een casus, het opvragen van referenties en (online) screening, bijvoorbeeld via databanken, (zoekmachines) en sociale netwerken.
Meer over jouw toekomstige afdeling

Criminelen die geld witwassen. Mensen die zich verrijken ten koste van óns belastinggeld. Óf bedrijven die hun werknemers of leveranciers schaden door faillissementsfraude. Er is altijd iemand de dupe en fraude kent vele gezichten. Komt in het groot en klein voor én in alle lagen van de bevolking.
Fraude bestrijden is dan ook van groot financieel én maatschappelijk belang en dat doet de FIOD, de opsporingsdienst van de Belastingdienst.

Naast de traditionele fiscale, financiële en economische onderzoeken, waaronder complexe faillissementsfraude, zijn witwasbestrijding en corruptiebestrijding terreinen waar de Fiod meer op inzet. Daarnaast is er toenemende aandacht voor de aanpak van terrorismefinanciering, cyberfraude en ondermijning. We werken met gebruik van digitale middelen en de inzet van moderne technologieën. Ook wordt steeds meer opgetreden en gehandeld in internationale context.

