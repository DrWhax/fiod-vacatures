Stand­plaats Zwolle
Contractduur Tijdelijke aanstelling / Arbeidsovereenkomst voor bepaalde tijd met uitzicht op onbepaalde tijd
Uren per week 32 - 36
Maand­salaris €2.737 - €5.003
Salaris­niveau schaal 9, schaal 10, schaal 11
Niveau Bachelor - HBO

Vakgebied Financieel / economisch
Reageren voor 2 april Nog 4 dagen
Vacaturenummer 1088230
Plaatsingsdatum 5 maart 2020
Dienst­verband Arbeidsovereenkomst voor bepaalde tijd met uitzicht op onbepaalde tijd

Functie­omschrijving

"Faillissementen, beroepsfraudeurs, turboliquidaties en paulianeus handelen. Faillissementsfraude is een van de taakaccenten binnen de FIOD, maar met erg veel specifieke facetten, die het een moeilijk maar ongelooflijk boeiend werkveld maken." Ellen Meppelder - Opsporingsmedewerker bij het kenniscentrum faillissementsfraude bij de FIOD.

Faillissementsfraude is een lastig op te sporen en te vervolgen delict. Naast de strafrechtelijke aspecten kleven er namelijk ook veel civiele aspecten aan, waardoor het juridisch en boekhoudkundig al snel ingewikkeld wordt. Er is steeds meer kennis en vernuft nodig om beroepsfraudeurs te pakken. Team account en opsporingsinformatie is het eerste aanspreekpunt voor personen en organisaties die in contact willen komen met de FIOD. Denk bijvoorbeeld aan de Belastingdienst, toezichthouders, tipgevers, de politie, het Regionaal Informatie en Expertise Centrum, slachtoffers van fraude en het Openbaar Ministerie. Het team beoordeelt op basis van maatschappelijke ontwikkelingen en fraudetrends of informatie kan leiden tot een gerichte incidentele of thematische aanpak om fiscale of financiële fraude te voorkomen.

In jouw rol als accountmanager faillissementsfraude ga je aan de slag binnen het kenniscentrum faillissementsfraude. Je analyseert en veredelt meldingen faillissementsfraude in samenwerking met je collega's binnen het Kenniscentrum faillissementsfraude en curatoren. Je bent daarmee een spin in het web (centraal aanspreekpunt en alles goed kunnen overzien) voor alles wat faillissementsfraude betreft in jouw regio (de regio Noord Oost). Je werkt samen met curatoren, rechters-commissarissen in faillissementen, boete-fraudecoördinatoren, medewerkers invordering van de Belastingdienst, de banken, de politie, het Functioneel Parket en het ministerie van Justitie en Veiligheid. En je analyseert en veredelt meldingen.

Als accountmanager overleg je geregeld met de projectleiders van de opsporingsteams om potentiële opsporingsonderzoeken op beschikbare capaciteit af te stemmen. Ook zoek je de communicatie met curatoren. Jij zorgt voor verbinding tussen publieke en private partijen en levert bijdragen aan operationele overleggen, zoals fraudespreekuren in de regio. Daarnaast werk je aangiftes uit en stel je preweegdocumenten op. Tot slot vervul je een belangrijke taak met betrekking tot de agendering van onderzoeksvoorstellen en capaciteitsplanning in de weeg- en stuurploegen.

Zullen we zakendoen en word jij de nieuwe collega van Ellen Meppelder? Of wil je liever eerst eens praten over jouw misschien wel toekomstige werkzaamheden? Neem dan contact op met Marc Broersma, teamleider account en opsporingsinformatie in Zwolle.
Functie-eisen

    Je hebt een bachelordiploma, bij voorkeur in civiel recht of in een financieel-economische richting.
    Je hebt minimaal drie jaar kennis en ervaring op het terrein van faillissementen.
    Je hebt bij voorkeur kennis van strafrecht.
    Je beschikt over opsporingsbevoegdheid of behaalt die graag.
    Je hebt een rijbewijs B.

Jouw competenties?

    omgevingsbewustzijn
    organisatiesensitiviteit
    netwerken
    oordeelsvorming
    resultaatgericht

Herken jij jezelf ook hierin?
Het lukt je om in een diverse wereld neuzen dezelfde kant op te krijgen en mensen te overtuigen. Je kunt goed plannen en organiseren, bent inventief en pragmatisch en je zorgt ervoor dat partijen betrokken blijven en jullie gezamenlijk de gewenste kwalitatieve resultaten realiseren. Contacten leg je makkelijk, je bent gericht op samenwerken en hebt zeer goede communicatieve en sociale vaardigheden. Tot slot ben je analytisch.





Arbeids­voorwaarden

    Salaris­niveau schaal 9, schaal 10, schaal 11
    Salaris­omschrijving

    In beginsel vindt inschaling in de naast lagere salarisschaal plaats. Bij aanwezigheid van relevante kennis, ervaring of om arbeidsmarktoverwegingen kan inschaling op een hogere positie in de desbetreffende salarisschaal plaatsvinden. Ook bestaat de mogelijkheid om in bijzondere gevallen waarin de aanwezige kennis en/of ervaring dit rechtvaardigt, direct in de bij de functie behorende salarisschaal in te schalen.
    Maand­salaris Min €2.737 – Max. €5.003 (bruto)
    Dienst­verband Arbeidsovereenkomst voor bepaalde tijd met uitzicht op onbepaalde tijd
    Contract­duur Tijdelijke aanstelling / Arbeidsovereenkomst voor bepaalde tijd met uitzicht op onbepaalde tijd
    Minimaal aantal uren per week 32
    Maximaal aantal uren per week 36

Overige arbeids­voorwaarden

Naast salaris ontvang je ook een individueel keuzebudget (IKB). Jouw IKB bestaat uit geld (IKB-budget) en tijd (IKB-uren). Het IKB geeft je de mogelijkheid om naar eigen keuze een deel van je maandinkomen te laten uitbetalen op de door jou gekozen tijdstippen. Én je hebt de mogelijkheid om je maandinkomen deels om te zetten in verlof of andersom. Ook kun je het IKB-budget besteden aan een fiscaal-vriendelijk doel, zoals bijvoorbeeld een fiets, bedrijfsfitness of vakliteratuur. De Rijksoverheid hecht sterk aan persoonlijke groei en loopbaanontwikkeling en biedt daarvoor tal van mogelijkheden. Tot de secundaire arbeidsvoorwaarden behoren onder meer studiefaciliteiten, ouderschapsverlof en een vergoeding woon-werkverkeer. Wij verwachten van onze werknemers dat ze integer zijn. Daarom worden alle medewerkers van de FIOD gescreend. De zwaarte van de screening is afhankelijk van de specifieke functie die je gaat bekleden. Pas als deze screening geen belemmeringen oproept kan je in dienst treden bij de FIOD. Wij bieden je een inwerkprogramma aan en afhankelijk van je opleiding en werkervaring een opleiding en/of training, waaronder de opleiding tot opsporingsambtenaar (OA) en de rechercheopleiding inclusief de praktijkstage van de FIOD. Gedurende dit opleidingstraject is het niet mogelijk om in deeltijd te werken. Nadat je dit hebt afgerond en bij goed functioneren, word je aangesteld in vaste dienst. Mocht je het opleidingstraject inclusief de praktijkstage niet succesvol afronden dan word je aanstelling bij de Belastingdienst beëindigd.
Bijzonderheden

We ontvangen je brief en cv graag in een Word- of PDF-bestand. Als je een beroep doet op een voorrangspositie, stuur dan ook een kopie van die kennisgeving mee.

Onze selectieprocedure voor deze functie ziet er als volgt uit:
Allereerst wordt beoordeeld of een voorrangskandidaat binnen de Rijksoverheid in aanmerking komt voor deze functie.
Daarna wordt beoordeeld of jouw cv en motivatiebrief voldoen aan de gestelde functie-eisen.
Op 10 april vinden de selectiegesprekken plaats. Én het assessment voor deze functie wordt uitgevoerd op 23 april.
Onderaan deze vacature vind je meer uitleg over de stappen die je doorloopt in de sollicitatieprocedure.

De voorkeur gaat uit naar kandidaten die het meest aansluiten bij het opgestelde profiel. Dit heeft betrekking op zowel de genoemde opleiding(en) als werkervaringseisen. Vermeld deze daarom duidelijk in je cv.

Om bedrijfseconomische redenen worden medewerkers van de Belastingdienst die korter dan drie jaar in hun huidige functie werkzaam zijn of bezig zijn met een startopleiding of inwerktraject niet als eerste in beschouwing genomen.

De Belastingdienst zet zich in om medewerkers in dienst te nemen die onder de doelgroep van de Wet banenafspraak vallen. Val je in deze doelgroep en sta je in het doelgroepenregister? Dan nodigen we ook jou uit om te reageren! Samen met jou kijken we of en hoe je eventueel invulling kunt geven aan deze functie. Meer weten? Klik dan hier!

Een (online) voorselectietest en/of een assessment kan deel uit maken van de sollicitatieprocedure (uitgezonderd interne horizontale kandidaten), evenals het maken van een casus, het opvragen van referenties en (online) screening, bijvoorbeeld via databanken, (zoekmachines) en sociale netwerken.
Meer over jouw toekomstige afdeling

Criminelen die geld witwassen. Mensen die zich verrijken ten koste van óns belastinggeld. Óf bedrijven die hun werknemers of leveranciers schaden door faillissementsfraude. Er is altijd iemand de dupe en fraude kent vele gezichten. Komt in het groot en klein voor én in alle lagen van de bevolking.
Fraude bestrijden is dan ook van groot financieel én maatschappelijk belang en dat doet de FIOD, de opsporingsdienst van de Belastingdienst.

Naast de traditionele fiscale, financiële en economische onderzoeken, waaronder complexe faillissementsfraude, zijn witwasbestrijding en corruptiebestrijding terreinen waar de Fiod meer op inzet. Daarnaast is er toenemende aandacht voor de aanpak van terrorismefinanciering, cyberfraude en ondermijning. We werken met gebruik van digitale middelen en de inzet van moderne technologieën. Ook wordt steeds meer opgetreden en gehandeld in internationale context.

