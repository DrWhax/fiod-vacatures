Stand­plaats Apeldoorn
Werkplekken 24
Contractduur Tijdelijke aanstelling / Arbeidsovereenkomst voor bepaalde tijd met uitzicht op onbepaalde tijd
Uren per week 32 - 36
Maand­salaris €2.605 - €3.521
Salaris­niveau schaal 8
Niveau Bachelor - HBO

Vakgebied ICT
Reageren voor 18 juli
Vacaturenummer 1067812
Plaatsingsdatum 28 maart 2020
Dienst­verband Arbeidsovereenkomst voor bepaalde tijd met uitzicht op onbepaalde tijd

Functie­omschrijving

"Je leert zo veel als developer. En de kennis die je opdoet, gebruik je meteen in projecten mét maatschappelijke relevantie. Dat is gaaf!" Mardon Peterson - Java developer.

Onze 300 Java developers realiseren applicaties die direct van zeer grote invloed zijn op de Nederlandse samenleving! De online aangifte-applicatie is er bijvoorbeeld één waarmee we miljoenen mensen bereiken en waarmee we zelfs de Computable award werd gewonnen voor het beste ICT-project binnen de overheid. En onze Javabouwers doen nog meer. Bijvoorbeeld voor de Douane en de FIOD van de Belastingdienst. Dat gebeurt in zon 70 groot- en kleinschalige projecten in bijna 100 multidisciplinaire scrumteams. We werken in een SAFe Agile-ontwikkelomgeving met standaardisatie op proven technology dat houvast en zekerheid biedt om die zo belangrijke en goed functionerende applicaties te kunnen ontwikkelen.

Als Java-trainee word je geheel op onze kosten opgeleid voor de rol van junior Java developer bij de Belastingdienst. Je volgt vier maanden generieke opleidingen en trainingen die worden verzorgd door ervaren docenten met veel praktijkervaring. Ook jouw persoonlijke ontwikkeling komt aan bod door het volgen van enkele softskills-trainingen. Na deze periode ga je de opgedane kennis gedurende acht maanden in groepsverband toepassen in de praktijk: deze training-on-the-job vindt plaats onder de hoede van experts binnen jouw vakgebied. Je bent werkzaam in een multidisciplinair scrumteam in een (web)-Java werkomgeving. Je realiseert applicatiecomponenten op basis van ontwerpspecificaties, je voert (unit)testen uit en je handelt incident- en probleemmeldingen af. Je wordt gecoacht en begeleid door een medior of senior Java developer die jou laat groeien in je vak. Als je na dit traject goed functioneert en de vereiste examens en certificeringen hebt behaald, bieden we je een vast dienstverband als junior Java developer aan. Dus..

Word jij de nieuwe collega van Mardon? Of wil je liever eerst eens praten over jouw, misschien wel toekomstige werkzaamheden? Neem dan contact op met Anton de Ruiter. Ook als je geen IT-ervaring hebt, maar wel goed analytisch en probleemoplossend kan denken, word je van harte uitgenodigd om contact op te nemen.
Functie-eisen

    Je bent bijna of recent afgestudeerd als hboer of woer, bij grote voorkeur in een ICT-richting of je hebt aantoonbare affiniteit met ICT.
    Je beheerst de Nederlandse taal uitstekend, zowel mondeling als schriftelijk.
    Als je ervaring hebt met Java is dat een pre, maar geen must.

Jouw competenties?

    analyseren
    samenwerken
    klantgerichtheid
    resultaatgerichtheid
    zelfontwikkeling

Herken jij jezelf ook hierin?
Samenwerken! Je communicatieve vaardigheden zijn dan ook uitstekend, zowel mondeling als schriftelijk. Samen met vakcollega's ga je elke dag opnieuw voor het beste resultaat. Dat doe je het liefst in een goed gestructureerd proces, waardoor het overzicht te allen tijde behouden blijft. Je hebt een groot verantwoordelijkheidsgevoel en je wilt altijd grenzen verleggen.
Arbeids­voorwaarden

    Salaris­niveau schaal 8
    Salaris­omschrijving

    In beginsel kan inschaling in de naast lagere salarisschaal plaatsvinden. Bij aanwezigheid van relevante kennis, ervaring of om arbeidsmarktoverwegingen kan inschaling op een hogere positie in de desbetreffende salarisschaal plaatsvinden. Ook bestaat de mogelijkheid om in bijzondere gevallen waarin de aanwezige kennis en/of ervaring dit rechtvaardigt, direct in de bij de functie behorende salarisschaal in te schalen.
    Maand­salaris Min €2.605 – Max. €3.521 (bruto)
    Dienst­verband Arbeidsovereenkomst voor bepaalde tijd met uitzicht op onbepaalde tijd
    Contract­duur Tijdelijke aanstelling / Arbeidsovereenkomst voor bepaalde tijd met uitzicht op onbepaalde tijd
    Minimaal aantal uren per week 32
    Maximaal aantal uren per week 36

Overige arbeids­voorwaarden

Naast salaris en vakantiegeld kun je rekenen op een eindejaarsuitkering. De Rijksoverheid hecht sterk aan persoonlijke groei en loopbaanontwikkeling en biedt daarvoor tal van mogelijkheden. Tot de secundaire arbeidsvoorwaarden behoren onder meer ouderschapsverlof, studiefaciliteiten en een vergoeding woon-werkverkeer. Bij de Rijksoverheid heb je een aantal individuele keuzemogelijkheden bij het samenstellen van je arbeidsvoorwaardenpakket.

Wij verwachten van onze werknemers dat ze integer zijn. En we vragen aan nieuwe medewerkers een Verklaring Omtrent Gedrag (VOG). Als deze niet kan worden overlegd, volgt geen aanstelling.

Wij bieden je een inwerkprogramma aan en afhankelijk van je opleiding en werkervaring een opleiding en/of training. Gedurende dit opleidingstraject is het niet mogelijk om in deeltijd te werken. Nadat je dit hebt afgerond en bij goed functioneren, word je aangesteld in vaste dienst. Mocht je het opleidingstraject niet succesvol afronden dan word je aanstelling bij de Belastingdienst beëindigd. De interne kandidaat die de verplicht te volgen opleiding niet succesvol afrondt, wordt teruggeplaatst naar zijn oorspronkelijke organisatieonderdeel en belast met werkzaamheden die gelijk of gelijksoortig zijn aan die van de oorspronkelijke functie.
Bijzonderheden

We ontvangen je brief en cv graag in een Word- of PDF-bestand. Als je een beroep doet op een voorrangspositie, stuur dan ook een kopie van die beschikking mee. Onze selectieprocedure voor deze functie ziet er als volgt uit;

Allereerst wordt beoordeeld of een voorrangskandidaat binnen de Rijksoverheid in aanmerking komt voor deze functie. Daarna kunnen we beoordelen of jouw cv en motivatiebrief voldoen aan de gestelde functie-eisen.

Onder voorbehoud van huidige situatie vinden de selectiedagen plaats op 19, 24 26 juni en 8, 10, 15 en 17 juli op woensdagen en vrijdagen. Gezien de huidige maatregelen bestaat de mogelijkheid dat deze gesprekken plaatsvinden via video-bellen. Het technisch assessment voor deze functie wordt uitgevoerd op de eerstvolgende woensdag na de geplande selectiedag, ook dit technisch assessment kan mogelijk online worden afgenomen ivm de huidige situatie. Onderaan deze vacature vind je meer uitleg over de stappen die je doorloopt in de sollicitatieprocedure.

De voorkeur gaat uit naar kandidaten die het meest aansluiten bij het opgestelde profiel. Dit heeft betrekking op zowel de genoemde opleiding(en) als werkervaringseisen. Vermeld deze daarom duidelijk in je cv.

De Belastingdienst zet zich in om medewerkers in dienst te nemen die onder de doelgroep van de Wet banenafspraak vallen. Val je in deze doelgroep en sta je in het doelgroepenregister? Dan nodigen we ook jou uit om te reageren! Samen met jou kijken we of en hoe je eventueel invulling kunt geven aan deze functie.

Een technisch assessment maakt deel uit van het sollicitatieproces (uitgezonderd interne horizontale kandidaten) evenals het maken van een casus, het opvragen van referenties en (online) screening, bijvoorbeeld via databanken, (zoekmachines) en sociale netwerken.
Meer over jouw toekomstige afdeling

De Directie Informatievoorziening (IV) wil de gehele Belastingdienst optimaal ondersteunen. 24 uur per dag en 7 dagen in de week. En om die doelstelling te realiseren, wordt het IV-landschap voortdurend vernieuwd en gemoderniseerd. Net als dat om de complexiteit van dat IV-landschap te verminderen continu wordt gezocht naar standaardtoepassingen.
IV werkt hiervoor agile, multidisciplinaire en ketengericht nauw samen met de business op basis van functionele gelijkwaardigheid. In onderling overleg wordt de prioriteitstelling vastgesteld, waarbij de eindverantwoordelijkheid steeds meer verschuift richting de business.

IV bestaat uit vier onderdelen:

    Integratie Business Services (IBS) dat IV-voorzieningen realiseert die aansluiten op de ketens in het primair proces.
    Standaard Transactie Services (STS) dat (op basis van bouwblokken) generieke deelproducten en (on)bemande ontwikkelstraten en technische tooling realiseert.
    Generieke Business Services (GBS) dat generieke eindvoorzieningen realiseert voor burgers, bedrijven én de eigen medewerkers op het gebied van interactie, data- en kantoorvoorzieningen.
    Datacenter Services (DCS) dat de generieke delen van de infrastructuur realiseert en exploiteert en werkplekken, mobiele devices en de daarbij behorende servicedesk levert en onderhoudt.


